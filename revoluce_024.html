<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VI">
    <meta name="apple-mobile-web-app-capable" content="yes">
    <title>VI</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ivan Binar: Revoluce!">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Revoluce!">
    <meta property="og:title" content="Revoluce!">
    <meta property="og:type" content="book">
    <meta property="og:book:author" content="Ivan Binar">
    <meta property="twitter:title" content="Ivan Binar: Revoluce!">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./revoluce_023.html">
    <link rel="next" href="./revoluce_025.html">
    <meta name="nb-order" content="20">
    <link rel="self" href="revoluce_024.html">
    <meta name="nb-identifier" content="binar-revoluce-6c540e6">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="6904" data-nb-chars="42651">
    <nav role="doc-toc">
      <ul class="plain section">
        <li><a href="revoluce_006.html">PRVNÍ ČÁST Před</a></li>
        <li><a href="revoluce_008.html">I</a></li>
        <li><a href="revoluce_009.html">II</a></li>
        <li><a href="revoluce_010.html">III</a></li>
        <li><a href="revoluce_011.html">IV</a></li>
        <li><a href="revoluce_012.html">V</a></li>
        <li><a href="revoluce_013.html">VI</a></li>
        <li><a href="revoluce_014.html">VII</a></li>
        <li><a href="revoluce_015.html">VIII</a></li>
        <li><a href="revoluce_016.html">IX</a></li>
        <li><a href="revoluce_017.html">DRUHÁ ČÁST Po</a></li>
        <li><a href="revoluce_019.html">I</a></li>
        <li><a href="revoluce_020.html">II</a></li>
        <li><a href="revoluce_021.html">III</a></li>
        <li><a href="revoluce_022.html">IV</a></li>
        <li><a href="revoluce_023.html">V</a></li>
        <li><a href="revoluce_024.html">VI</a></li>
        <li><a href="revoluce_025.html">VII</a></li>
        <li><a href="revoluce_026.html">Epilog</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./revoluce_023.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">VI</span></h1>
        <section>
          <p class="chunk" data-nb-ref-number="2" data-nb-words="226" data-nb-chars="1303"><span class="idea" data-nb-ref-number="2" id="idea2" data-nb-words="226" data-nb-chars="1303">Stále ještě prodléval v&nbsp;hotelu Stachanovec v&nbsp;pokoji s&nbsp;výhledem do&nbsp;dvora a&nbsp;trpělivě čekal. Vycházky neměl povoleny. Ani do&nbsp;čajovny si&nbsp;nemohl zaskočit na&nbsp;čaj. Možná by&nbsp;mu&nbsp;tam i&nbsp;lahvinku gruzínského koňaku prodali… Nějaká eura v&nbsp;kapse měl, snad by&nbsp;mu&nbsp;i&nbsp;za ně&nbsp;nápoj prodali. Okno směl otevřít, z&nbsp;okna vyhlédnout a&nbsp;pak je&nbsp;zase zavřít. Čekal, až&nbsp;ho&nbsp;car povolá. Mohlo to&nbsp;být zítra, pozítří, za&nbsp;měsíc, za&nbsp;dva, za&nbsp;dva roky, za&nbsp;deset let, kdoví… Ale mohlo to&nbsp;být každou chvíli, hned teď ho&nbsp;mohli povolat, a&nbsp;kdyby byl v&nbsp;tom okamžiku naproti v&nbsp;čajovně, mohli by&nbsp;ho&nbsp;nenajít, i&nbsp;kdyby ho&nbsp;tam hledali. Mohl by&nbsp;být zrovna močit, při čaji se&nbsp;močí zhusta, stejně jako při pivu, ne-li ještě častěji. Jaké následky by&nbsp;pak jeho absence mohla mít pro něj, pro hotelový personál, pro zaměstnance čajovny, těžko domyslet. V&nbsp;Semlelově vlastním zájmu bylo z&nbsp;hotelového pokoje nevycházet a&nbsp;čekat na&nbsp;carova posla, nebo posly, třeba to&nbsp;budou zase ti&nbsp;dva agenti TCS Borufkadze a&nbsp;Rebarborina, přívětiví lidé, anebo někdo jiný, rovnou z&nbsp;Kremlu, od&nbsp;carského dvora. Mohou si&nbsp;pro něj přijet automobilem jako posledně, může to&nbsp;být vůz tažený trojkou lošadí, mohou vyslat i&nbsp;pěšího posla, vždyť do&nbsp;Kremlu to&nbsp;ze&nbsp;Stachanovce není daleko. Mohla by&nbsp;to&nbsp;být docela pěkná procházka ulicemi Starého Města plnými rozesmátých lidí s&nbsp;dobráckými tvářemi.</span></p>
          <p class="chunk" data-nb-ref-number="3" data-nb-words="155" data-nb-chars="995"><span class="idea" data-nb-ref-number="3" id="idea3" data-nb-words="155" data-nb-chars="995">Člověk nesmí být netrpělivý, chce-li dosáhnout vysokého cíle. Čím vyšší cíl, tím více trpělivosti je&nbsp;zapotřebí k&nbsp;jeho dosažení. Čas čekání nemusí být časem ztraceným. Všechny kocoury ze&nbsp;Starého Města znal už&nbsp;Semlela jménem, seznámil se&nbsp;také s&nbsp;Alexejem knížetem Krivogubovem, který se&nbsp;na&nbsp;hotelový dvorek uchyloval stále častěji, aby na&nbsp;nepojízdném dvoukoláku pod zchátralou hrušní mohl v&nbsp;klidu vypít svoji lahvinku denaturované vodky a&nbsp;nemusel se&nbsp;o&nbsp;ni dělit s&nbsp;ostatními bezprizornými. Semlela vyhlížející z&nbsp;okna se&nbsp;s&nbsp;ním o&nbsp;láhev netahal. Skrz otevřené okno vedli spolu nekonečný dialog o&nbsp;podstatě lidství; Semlela si&nbsp;tak zdokonaloval ruštinu a&nbsp;obohacoval ducha o&nbsp;hlubokou životní moudrost, jež přivedla knížete Krivogubova až&nbsp;sem, na&nbsp;dvoreček hotelu Stachanovec. Oplátkou se&nbsp;s&nbsp;ním dělil o&nbsp;potravu, kterou mu&nbsp;přinášela Klaudia Zvonimirovna. Jídla bylo tolik, že&nbsp;by&nbsp;je&nbsp;sám nesnědl, a&nbsp;škoda zbytky vyhazovat. Kdyby všechno to&nbsp;jídlo snědl, byl by&nbsp;už&nbsp;jako kulička, a&nbsp;to Petr Semlela nechtěl připustit.</span></p>
          <p class="chunk" data-nb-ref-number="4" data-nb-words="21" data-nb-chars="139"><span class="idea" data-nb-ref-number="4" id="idea4" data-nb-words="21" data-nb-chars="139">„I&nbsp;vy jeden, Petře Luďkoviči, zase jste se&nbsp;dělil s&nbsp;tím nenasytným knížetem Krivogubovem!“ napomínala ho&nbsp;Klaudia Zvonimirovna. „Vy, vy, vy.“</span></p>
          <p class="chunk" data-nb-ref-number="5" data-nb-words="9" data-nb-chars="72"><span class="idea" data-nb-ref-number="5" id="idea5" data-nb-words="9" data-nb-chars="72">„Co kdybychom si, Klaudie Zvonimirovno, zase jednou krapet zašpásovali?“</span></p>
          <p class="chunk" data-nb-ref-number="6" data-nb-words="32" data-nb-chars="191"><span class="idea" data-nb-ref-number="6" id="idea6" data-nb-words="32" data-nb-chars="191">„Vy, vy, vy, Petře Luďkoviči, vždycky jsem po&nbsp;tom vašem špásování celá pomačkaná,“ bránila se&nbsp;na&nbsp;oko dívčina. „A&nbsp;víte-li pak, Petře Luďkoviči, že&nbsp;se&nbsp;mi&nbsp;po&nbsp;tom vašem špásování narodí děťátko?“</span></p>
          <p class="chunk" data-nb-ref-number="7" data-nb-words="82" data-nb-chars="466"><span class="idea" data-nb-ref-number="7" id="idea7" data-nb-words="82" data-nb-chars="466">„To je&nbsp;mi&nbsp;ale překvapení! Opravdu, Klaudie Zvonimirovno?“ podivil se&nbsp;tribun Lidu a&nbsp;nevěděl, co&nbsp;na&nbsp;to&nbsp;říct a&nbsp;jak se&nbsp;zachovat. Má-li si&nbsp;Klaudii vzít za&nbsp;ženu a&nbsp;jak by&nbsp;to&nbsp;měl udělat, když musí v&nbsp;hotelu Stachanovec čekat na&nbsp;carův pokyn? Snad by&nbsp;je&nbsp;mohl oddat pop v&nbsp;hotelovém konferenčním sále, v&nbsp;mysliveckém salonku nebo rovnou v&nbsp;Semlelově pokoji… Jenže Klaudia Zvonimirovna se&nbsp;mu&nbsp;nelíbila ani trošku, k&nbsp;jejímu oplodnění došlo nedopatřením. Tak proč by&nbsp;se&nbsp;s&nbsp;ní měl ženit?</span></p>
          <p class="chunk" data-nb-ref-number="8" data-nb-words="152" data-nb-chars="973"><span class="idea" data-nb-ref-number="8" id="idea8" data-nb-words="152" data-nb-chars="973">Tentokrát na&nbsp;špásování nedošlo. Přišli si&nbsp;pro něj, Klaudia Zvoni­mirovna si&nbsp;ani nestačila vykasat sukničku, a&nbsp;záležitost s&nbsp;vdavkami i&nbsp;dítětem zůstala otevřena. Opět to&nbsp;byli agenti Borufkadze s&nbsp;Rebarborinou, tentokrát přijeli na&nbsp;jízdním kole. Borufkadze přivezl Rebarborinu na&nbsp;rámu, Semlela musel vzít zavděk nosičem. Naštěstí to&nbsp;neměli daleko, ani do&nbsp;strmého kopce to&nbsp;nebylo, a&nbsp;Borufkadze byl zdatným cyklistou. Tentokrát smoking ani tulipánovou kytici netřeba. Než ho&nbsp;vpustili k&nbsp;carovi, musel chvíli čekat v&nbsp;předpokoji a&nbsp;směl se&nbsp;napít kvasu carského z&nbsp;karafy na&nbsp;stolečku, nalít si&nbsp;do&nbsp;sklenice, aby mu&nbsp;ušel čas, než od&nbsp;cara vyjdou čtyři tlustí maršálové ve&nbsp;zlacených uniformách s&nbsp;řády a&nbsp;vyznamenáními na&nbsp;obou stranách hrudi, ba&nbsp;i&nbsp;na zádech. Když konečně vyšli, byli dobře naloženi: smáli se, plácali se&nbsp;vzájemně po&nbsp;ramenou, šťouchali se&nbsp;břichy do&nbsp;břich, řády a&nbsp;vyznamenání na&nbsp;nich rachotily a&nbsp;cinkaly jako rolničky na&nbsp;koňských postrojích v&nbsp;předvánočním čase. Zřejmě uspěli.</span></p>
          <p class="chunk" data-nb-ref-number="9" data-nb-words="28" data-nb-chars="205"><span class="idea" data-nb-ref-number="9" id="idea9" data-nb-words="28" data-nb-chars="205">„Budeš prezidentem,“ prohlásil car Ivan Líbezný-Shovívavý a&nbsp;nabídl Semlelovi americkou koblihu s&nbsp;otvorem a&nbsp;růžovou polevou. Sám si&nbsp;taky jednu vzal, nenápadně, aby to&nbsp;carevna Jekatěrina Zahloubaná neviděla.</span></p>
          <p class="chunk" data-nb-ref-number="10" data-nb-words="97" data-nb-chars="593"><span class="idea" data-nb-ref-number="10" id="idea10" data-nb-words="97" data-nb-chars="593">„Váňo, že&nbsp;tě&nbsp;tou jehlicí přetáhnu! Necpi se&nbsp;furt těmi koblihami!“ napomenula carevna cara, aniž by&nbsp;vzhlédla od&nbsp;pletení. Kmitala jehlicemi zručně, zdá se, že&nbsp;humanitární šály pro <em>Guinnessovu knihu rekordů</em> odposledka notně přibylo. Pokoj jí&nbsp;byl téměř plný. Aby v&nbsp;něm carští manželé mohli pobývat a&nbsp;hosty přijímat, hrnula se&nbsp;šála postranními dveřmi ven, a&nbsp;dá se&nbsp;předpokládat, že&nbsp;se&nbsp;vlnila dlouhou chodbou až&nbsp;ke&nbsp;schodům, že&nbsp;přepadala ze&nbsp;schodů jako vodopád až&nbsp;do&nbsp;přízemí. Zdá se, že&nbsp;rekord, který carevna Káťa už&nbsp;má&nbsp;bezpochyby v&nbsp;kapse, zůstane v&nbsp;knize rekordů nepřekonán ještě po&nbsp;několik generací.</span></p>
          <p class="chunk" data-nb-ref-number="11" data-nb-words="7" data-nb-chars="63"><span class="idea" data-nb-ref-number="11" id="idea11" data-nb-words="7" data-nb-chars="63">„Prezidentem? Opravdu?“ nemohl Semlela uvěřit vlastnímu sluchu.</span></p>
          <p class="chunk" data-nb-ref-number="12" data-nb-words="17" data-nb-chars="104"><span class="idea" data-nb-ref-number="12" id="idea12" data-nb-words="17" data-nb-chars="104">„Co jiného. Přece tam u&nbsp;vás neobnovím kvůli tobě království, když jste tam měli takovou dobu republiku!“</span></p>
          <p class="chunk" data-nb-ref-number="13" data-nb-words="9" data-nb-chars="61"><span class="idea" data-nb-ref-number="13" id="idea13" data-nb-words="9" data-nb-chars="61">„Ani nevím, vaše imperátorská rozlehlosti, jak bych vám měl…“</span></p>
          <p class="chunk" data-nb-ref-number="14" data-nb-words="33" data-nb-chars="217"><span class="idea" data-nb-ref-number="14" id="idea14" data-nb-words="33" data-nb-chars="217">„Přece nedopustím, aby v&nbsp;tak směšně malé republice diskriminovali mé&nbsp;poddané, kteří vaši zemi poctili svou přítomností. Zavedeme tam pořádek a&nbsp;ty, Petře Luďkoviči, tomu budeš šéfovat. Jen mi&nbsp;tady musíš něco podepsat.“</span></p>
          <p class="chunk" data-nb-ref-number="15" data-nb-words="1" data-nb-chars="11"><span class="idea" data-nb-ref-number="15" id="idea15" data-nb-words="1" data-nb-chars="11">„Podepsat?“</span></p>
          <p class="chunk" data-nb-ref-number="16" data-nb-words="23" data-nb-chars="137"><span class="idea" data-nb-ref-number="16" id="idea16" data-nb-words="23" data-nb-chars="137">„Je to&nbsp;formalita, k&nbsp;ničemu tě&nbsp;to&nbsp;nezavazuje. Ale bez formalit se&nbsp;neobejdeme. Aby nám někdo někdy v&nbsp;budoucnu nevyčítal, že&nbsp;jsme okupanti.“</span></p>
        </section>
        <section>
          <p class="chunk" data-nb-ref-number="17" data-nb-words="130" data-nb-chars="855"><span class="idea" data-nb-ref-number="17" id="idea17" data-nb-words="130" data-nb-chars="855">Kobku tři sta dvanáct znal jako svoje boty. Tady se&nbsp;přece seznámil s&nbsp;Dušánkem Beránkem. Tady spolu pilovali mříž, ještě je&nbsp;napilovaná, zamaskovaná rozžvýkaným zašpiněným chlebem. Daleko se&nbsp;s&nbsp;tím pilováním nedostali. Rovněž hnědé tepláky, do&nbsp;kterých se&nbsp;musel převléci, mu&nbsp;byly důvěrně známé. Je&nbsp;to&nbsp;oděv pro pobyt v&nbsp;kobce nadmíru praktický. Když mu&nbsp;přinesli večeři&nbsp;– těstovinová kolínka politá vybledlou omáčkou&nbsp;–, bylo na&nbsp;jídelní misce vyryto jeho jméno: „PŠTROS“. Dokonce dvakrát, jednou slaběji. Velice ho&nbsp;to&nbsp;potěšilo. Trvalé hodnoty zůstávají trvalými hodnotami za&nbsp;všech okolností. Po&nbsp;večeři, než odnesli vyprázdněné nádoby, podařilo se&nbsp;mu&nbsp;vyviklat ze&nbsp;stoličky hřebík a&nbsp;vyrýt do&nbsp;hliníkového ešusu „PŠTROS“ potřetí. Jako by&nbsp;se&nbsp;nic nezměnilo. Jenže tentokrát mělo všechno mnohem rychlejší spád. Ráno, ještě před snídaní, ho&nbsp;Béďa velitel odvedl k&nbsp;výslechu.</span></p>
          <p class="chunk" data-nb-ref-number="18" data-nb-words="37" data-nb-chars="246"><span class="idea" data-nb-ref-number="18" id="idea18" data-nb-words="37" data-nb-chars="246">Major Vrzgala seděl za&nbsp;psacím stolem a&nbsp;nad ním visel obraz prezidenta republiky Dušana Beránka. U&nbsp;protější stěny, vzdálené dobrých deset metrů od&nbsp;vyšetřovatele, čekala na&nbsp;Pštrosa stolička bez opěradla, aby to&nbsp;měl při výslechu co&nbsp;nejnepohodlnější.</span></p>
          <p class="chunk" data-nb-ref-number="19" data-nb-words="10" data-nb-chars="63"><span class="idea" data-nb-ref-number="19" id="idea19" data-nb-words="10" data-nb-chars="63">„Tak mi, člověče nešťastná, řekněte, co&nbsp;vás sem zase přivedlo?“</span></p>
          <p class="chunk" data-nb-ref-number="20" data-nb-words="6" data-nb-chars="39"><span class="idea" data-nb-ref-number="20" id="idea20" data-nb-words="6" data-nb-chars="39">Pokrčení ramen v&nbsp;hnědé teplákové bundě.</span></p>
          <p class="chunk" data-nb-ref-number="21" data-nb-words="6" data-nb-chars="37"><span class="idea" data-nb-ref-number="21" id="idea21" data-nb-words="6" data-nb-chars="37">„Tak dobře, zkusíme to&nbsp;jinak: Jméno!“</span></p>
          <p class="chunk" data-nb-ref-number="22" data-nb-words="2" data-nb-chars="16"><span class="idea" data-nb-ref-number="22" id="idea22" data-nb-words="2" data-nb-chars="16">„Nepamatuju se.“</span></p>
          <p class="chunk" data-nb-ref-number="23" data-nb-words="9" data-nb-chars="72"><span class="idea" data-nb-ref-number="23" id="idea23" data-nb-words="9" data-nb-chars="72">„Nejste vy&nbsp;náhodou Pštros, velitel revolučních úderek? Ten recidivista?“</span></p>
          <p class="chunk" data-nb-ref-number="24" data-nb-words="1" data-nb-chars="9"><span class="idea" data-nb-ref-number="24" id="idea24" data-nb-words="1" data-nb-chars="9">„Nejsem.“</span></p>
          <p class="chunk" data-nb-ref-number="25" data-nb-words="162" data-nb-chars="867"><span class="idea" data-nb-ref-number="25" id="idea25" data-nb-words="162" data-nb-chars="867">„Člověče, s&nbsp;vámi je&nbsp;ale potíž! To&nbsp;zas bude jednou výslech! Že&nbsp;já&nbsp;jsem raději nezůstal v&nbsp;těch dolech! Mohl jsem fárat dolů do&nbsp;dolu a&nbsp;pak z&nbsp;dolu nahoru a&nbsp;po šichtě chovat králíky. Ale teď… Copak mám čas na&nbsp;králíky, když musím vyslýchat a&nbsp;vyslýchat a&nbsp;vyslýchat? Vždyť ani nemám kdy pořádně se&nbsp;najíst z&nbsp;talíře. Pořád mi&nbsp;sem vodí nějaké lidi k&nbsp;výslechu, a&nbsp;co já&nbsp;s&nbsp;nimi, když sami nevědí, co&nbsp;je&nbsp;sem přivedlo! Kdo to&nbsp;má&nbsp;vědět? To&nbsp;aby z&nbsp;vás člověk tahal jako z&nbsp;chlupaté deky. Kdybyste chtěl kouřit, klidně si&nbsp;zapalte, jestli máte co. Výslech je&nbsp;náročná záležitost, hlavně na&nbsp;psychiku, to&nbsp;je&nbsp;na&nbsp;hlavu. Já&nbsp;bych o&nbsp;tom mohl celé dny povídat, celou zimu, celé léto. Víte, kolik výslechů já&nbsp;už&nbsp;mám za&nbsp;sebou? Každý den nejmíň jeden a&nbsp;někdy i&nbsp;dva, taky v&nbsp;sobotu, a&nbsp;dokonce i&nbsp;v&nbsp;neděli, svátek nesvátek, na&nbsp;to&nbsp;my&nbsp;nehledíme, protože bezpečnost je&nbsp;nejdůležitější. Tak si&nbsp;klidně zakuřte.“</span></p>
          <p class="chunk" data-nb-ref-number="26" data-nb-words="13" data-nb-chars="86"><span class="idea" data-nb-ref-number="26" id="idea26" data-nb-words="13" data-nb-chars="86">„Když já&nbsp;nemám co,“ přiznal Pštros. Když ho&nbsp;zatýkali, zapomněl cigarety v&nbsp;kachlíkárně.</span></p>
          <p class="chunk" data-nb-ref-number="27" data-nb-words="169" data-nb-chars="1028"><span class="idea" data-nb-ref-number="27" id="idea27" data-nb-words="169" data-nb-chars="1028">„Co se&nbsp;dá&nbsp;dělat. Ale je&nbsp;to&nbsp;škoda, mohli jsme si&nbsp;zakouřit. Tak budeme, pane Pštros, pokračovat ve&nbsp;výslechu bez kouření, abychom se&nbsp;dobrali nějakého výsledku. A&nbsp;když se&nbsp;nedobereme dnes, dobereme se&nbsp;zítra. Nebo jindy. Nemyslete si, my&nbsp;máme čas. Dnes už&nbsp;to&nbsp;není jako dříve, kdy naši předchůdci vyšetřovatelé času nazbyt neměli a&nbsp;kvůli urychlení celého vyšetřovacího, a&nbsp;tím pádem i&nbsp;soudního procesu se&nbsp;museli uchýlit k&nbsp;používání speciálních metod, poučeni při studiu historie dávné i&nbsp;nedávné, tuzemské i&nbsp;zahraniční. Dneska za&nbsp;nás pracuje čas. Nepřiznáš se&nbsp;dnes, trestníče? Přiznáš se&nbsp;zítra. Nebo pozítří. Nebo za&nbsp;měsíc. Nebo za&nbsp;rok, za&nbsp;dva, za&nbsp;tři… My&nbsp;máme času! Já&nbsp;si&nbsp;tu&nbsp;svoji svačinku sním klidně při práci, já&nbsp;do&nbsp;kantýny nemusím,“ řekl major Vrzgala a&nbsp;sáhl do&nbsp;šuplíku. Vytáhl odtud kvádr loveckého salámu a&nbsp;úctyhodnou čepel s&nbsp;německým nápisem „GOTT MIT UNS“. Zbraň byla dobře nabroušená, krájení obdélníčků loveckého salámu jí&nbsp;šlo jedna radost. Ze&nbsp;železné skříně vytáhl láhev piva Radegast, zručně ji&nbsp;otevřel a&nbsp;jedním vrzem vypil.</span></p>
          <p class="chunk" data-nb-ref-number="28" data-nb-words="162" data-nb-chars="944"><span class="idea" data-nb-ref-number="28" id="idea28" data-nb-words="162" data-nb-chars="944">„Já mám svou metodu,“ pokračoval major ve&nbsp;výslechu, „a čas hraje pro mne. Času je&nbsp;dost, já&nbsp;nikam nespěchám. Myslíte, že&nbsp;mne to&nbsp;táhne domů? Že&nbsp;bych vás nejradši poslal do&nbsp;té&nbsp;vaší smradlavé kobky a&nbsp;chvátal k&nbsp;rodinnému krbu? Za&nbsp;manželkou? Za&nbsp;dcerou? Za&nbsp;psem Punťou? Kdeže! Vůbec mě&nbsp;to&nbsp;tam netáhne. Vždyť doma to&nbsp;znám, hodiny jdou, rádio hraje… Ale ten bordel! Dvě ženské v&nbsp;domácnosti, a&nbsp;neuklidí si&nbsp;ani ty&nbsp;svoje podprsenky, o&nbsp;jiných dámských intimitách nemluvě. Šuplíky povytahované a&nbsp;z&nbsp;nich se&nbsp;valí vodopády hader, kuchyň plná špinavého nádobí, připálené hrnce, smrad ze&nbsp;zelí, mléko po&nbsp;plotně, v&nbsp;předsíni bláto a&nbsp;nikde žádné navařeno, to&nbsp;abych šel rovnou do&nbsp;hospody i&nbsp;s&nbsp;aktovkou, doma ji&nbsp;není kam odložit. A&nbsp;ten hafánek se&nbsp;pořád plete pod nohama, potvora zakrslá, dobrmana nechtěly. A&nbsp;nemyslete si, že&nbsp;mám mizerný plat. Co&nbsp;vydělám, všechno těm dvěma ochechulím nacpu do&nbsp;chřtánu. Pak mám mít na&nbsp;cigarety! Myslíte, že&nbsp;se&nbsp;dočkám vděku? Tůdle nůdle!“</span></p>
          <p class="chunk" data-nb-ref-number="29" data-nb-words="154" data-nb-chars="1009"><span class="idea" data-nb-ref-number="29" id="idea29" data-nb-words="154" data-nb-chars="1009">Zatímco Vrzgala vyslýchal účinnou metodou vršení slov, Pštros pozoroval čipernou mouchu; přiletěla ze&nbsp;zahrady do&nbsp;vyšetřovny otevřeným oknem, propletla se&nbsp;mezi mřížemi a&nbsp;byla tam, obletěla hlavu majora Vrzgaly třikrát, přistála na&nbsp;psacím stole a&nbsp;pustila se&nbsp;do&nbsp;průzkumu svačinových skvrn. Ale jenom chvilku, z&nbsp;některých ochutnala, jiné nechala tak. Opět vzlétla a&nbsp;rovnou na&nbsp;obraz pana prezidenta, Dušana Beránka. Posadila se&nbsp;mu&nbsp;na&nbsp;špičku nosu a&nbsp;chvatnými pohyby předních nožiček si&nbsp;vyčistila sosák od&nbsp;zbytků svačinky. Byla to&nbsp;neposedná moucha, hned zase vzlétla a&nbsp;na nose pana prezidenta zanechala sice malou, avšak dobře viditelnou skvrnku. Snadno by&nbsp;se&nbsp;setřela navlhčeným hadříkem, a&nbsp;portrétu by&nbsp;to&nbsp;velmi prospělo, protože skvrnka na&nbsp;Dušánkově tváři nebyla sama jediná, byla jich tam spousta, nepatrné od&nbsp;malých mušek, nezanedbatelné od&nbsp;masařek. Další mouchy přilétaly a&nbsp;další skvrny přibývaly, a&nbsp;další se&nbsp;vršily, a&nbsp;další a&nbsp;další a&nbsp;další… Pštros sledoval jejich píli, naslouchal jejich bzukotu a&nbsp;zarytě mlčel.</span></p>
          <p class="chunk" data-nb-ref-number="30" data-nb-words="227" data-nb-chars="1322"><span class="idea" data-nb-ref-number="30" id="idea30" data-nb-words="227" data-nb-chars="1322">„K&nbsp;policii jsem se&nbsp;dal kvůli uniformě a&nbsp;že jsem mohl dávat pokuty špatně zaparkovaným autům. Nesnáším špatně zaparkovaná auta,“ pokračoval Vrzgala. „To se&nbsp;mi&nbsp;líbilo víc než fárat a&nbsp;kutat a&nbsp;kutat a&nbsp;fárat… Jenže pak mě&nbsp;pro schopnost povýšili a&nbsp;přeřadili k&nbsp;BSS, a&nbsp;BSS je&nbsp;tajná, takže jsem musel utajit i&nbsp;uniformu ve&nbsp;skříni, a&nbsp;obléct si&nbsp;ji&nbsp;můžu, jenom když je&nbsp;nějaká vnitřní oslava, třeba svátek práce nebo mezinárodní den žen nebo výroční schůze&nbsp;KSČMS. A&nbsp;to si&nbsp;ji&nbsp;taky nemůžu oblíknout, protože si&nbsp;ji&nbsp;nemůžu oblíknout, protože jsem krapet vyrostl do&nbsp;šířky a&nbsp;nemůžu ji&nbsp;dopnout přes pupek. Tak se&nbsp;věci mají, Pštrose!&nbsp;– Můžu ti&nbsp;tykat, že, Pštrose. Tak dobře, Pštrose. Tak vidíš. Předloni na&nbsp;Prvního máje jsem měl dostat odznak ‚Vzorný vyšetřovatel&nbsp;BSS‘, a&nbsp;prdlajs. Vyžral mi&nbsp;to&nbsp;Vyhlídal, měli jenom jeden, a&nbsp;Vyhlídal venčí náčelníkovi psa každou neděli před polednem, a&nbsp;já mu&nbsp;nevenčím nic, a&nbsp;přitom mám o&nbsp;půl bodu vyšší vyšetřovatelitu než Vyhlídal. Uznej, Pštrose! Nemysli si, že&nbsp;existuje nějaká spravedlnost. Nikdy neexistovala. A&nbsp;proč by&nbsp;taky měla? Lidi jsou kurvy, to&nbsp;mi&nbsp;věř. To&nbsp;mi&nbsp;nikdo nevymluví. A&nbsp;pak mi&nbsp;do&nbsp;toho vlezla ta&nbsp;revoluce. Naštěstí se&nbsp;pan prezident vzpamatoval, asi mu&nbsp;někdo poradil, že&nbsp;bez policie to&nbsp;nejde a&nbsp;že ty&nbsp;tvoje revoluční úderky jsou jenom banda zvlčilých hrdlořezů s&nbsp;vrahounem a&nbsp;recidivistou v&nbsp;čele.“</span></p>
          <p class="chunk" data-nb-ref-number="31" data-nb-words="9" data-nb-chars="62"><span class="idea" data-nb-ref-number="31" id="idea31" data-nb-words="9" data-nb-chars="62">„Já nejsem žádnej vrahoun ani recividista!“ ohradil se&nbsp;Pštros.</span></p>
          <p class="chunk" data-nb-ref-number="32" data-nb-words="62" data-nb-chars="370"><span class="idea" data-nb-ref-number="32" id="idea32" data-nb-words="62" data-nb-chars="370">„Tak, a&nbsp;mám tě!“ zajásal major Vrzgala. „Tomu říkám přiznání. Nic jiného jsem od&nbsp;vás, člověče, neočekával. Vždyť to&nbsp;máte na&nbsp;čele napsané, že&nbsp;jste Pštros. Nic víc od&nbsp;vás nepotřebuji. Výslech je&nbsp;zcela formální, ale bez něj bych vás nemohl předat prokurátorovi. Zatloukání vám nepomůže, všichni vědí, kdo jste, a&nbsp;vaše činy jsou obecně známé. Viset budete, na&nbsp;to&nbsp;vemte jed!“</span></p>
        </section>
        <section>
          <p class="chunk" data-nb-ref-number="33" data-nb-words="173" data-nb-chars="1069"><span class="idea" data-nb-ref-number="33" id="idea33" data-nb-words="173" data-nb-chars="1069">Palovi to&nbsp;nedalo. S&nbsp;Jenůfkou se&nbsp;sice nenudil, ale přeci jen… Vždyť je&nbsp;to&nbsp;dítě. A&nbsp;on chlap. Předal dítě jeho mamince, uvázal si&nbsp;kravatu se&nbsp;soptící sopkou Kaiakakapplapatlalalokul a&nbsp;kyticí v&nbsp;modřanském džbánku a&nbsp;vydal se&nbsp;k&nbsp;vysokánskému plotu z&nbsp;železných kopí s&nbsp;hroty vztyčenými. Kopí jsou ze&nbsp;železa celá, také části obvykle dřevěné jsou na&nbsp;nich ze&nbsp;železa, aby je&nbsp;někdo nepřeřezal pilkou nebo nezapálil. Brána je&nbsp;teď stále dokořán, protože vítězná revoluce dívky z&nbsp;ohrazení osvobodila a&nbsp;poskytla jim možnost volného pohybu i&nbsp;rozhodování: některé se&nbsp;rozhodly pro čtyři katovy pacholíky se&nbsp;sportovními automobily, jiné pro Jiřího Dostála na&nbsp;bílém skútru, zbytek tu&nbsp;zůstal jen tak. A&nbsp;nebyl to&nbsp;zbytek, nad nímž nezbude než ohrnovat nos. Tentokrát Palo na&nbsp;kravatu nezapomněl, jenže vyrazil pěšky. I&nbsp;takto prý lze chodit za&nbsp;děvčaty. Cestou však dostal nápad, jak dívky ohromit, otočil se&nbsp;na&nbsp;patě a&nbsp;upaloval zpátky. Sebevýstřednější kravata je&nbsp;málo, zjistil už&nbsp;dávno, ani motorka BMW&nbsp;1200&nbsp;R1200&nbsp;RT nestačí. Dívky jsou stvoření sice krásná, ale náročná, rozmarná a&nbsp;notně vrtošivá.</span></p>
          <p class="chunk" data-nb-ref-number="34" data-nb-words="44" data-nb-chars="273"><span class="idea" data-nb-ref-number="34" id="idea34" data-nb-words="44" data-nb-chars="273">Palo Loveček si&nbsp;od&nbsp;Hradní stráže vypůjčil jeden z&nbsp;nóbl autobusů mercedes, kterými se&nbsp;Hudba Hradní stráže přepravuje na&nbsp;místo určení. Do&nbsp;jednoho by&nbsp;se&nbsp;celá hudba se&nbsp;všemi svými bubny, tubami, harfami a&nbsp;tympány rozhodně nevešla. Palovu záměru však jeden autobus docela stačí.</span></p>
          <p class="chunk" data-nb-ref-number="35" data-nb-words="16" data-nb-chars="100"><span class="idea" data-nb-ref-number="35" id="idea35" data-nb-words="16" data-nb-chars="100">„Která z&nbsp;vás, dívenky, pojede se&nbsp;mnou na&nbsp;výlet?“ zahalekal před otevřenou bránou Ďífčiny od&nbsp;volantu.</span></p>
          <p class="chunk" data-nb-ref-number="36" data-nb-words="17" data-nb-chars="102"><span class="idea" data-nb-ref-number="36" id="idea36" data-nb-words="17" data-nb-chars="102">„To bys nesměl mít pod krkem tak pitomou kravatu, ty&nbsp;jeden Lovečku vytahovací!“ volala na&nbsp;něj děvčata.</span></p>
          <p class="chunk" data-nb-ref-number="37" data-nb-words="139" data-nb-chars="847"><span class="idea" data-nb-ref-number="37" id="idea37" data-nb-words="139" data-nb-chars="847">„To přece není žádný problém,“ řekl Palo, rozvázal si&nbsp;kravatu se&nbsp;soptící sopkou Kaiakakapplapatlalalokul a&nbsp;s&nbsp;kyticí v&nbsp;modřanském džbánku a&nbsp;vyhodil ji&nbsp;oknem. Zmáčkl patřičný knoflík, se&nbsp;zasyčením se&nbsp;otevřely všechny dveře a&nbsp;děvčata se&nbsp;nahrnula dovnitř. Svačinky si&nbsp;vzala s&nbsp;sebou: studené řízky mezi dvěma chleby a&nbsp;vejce natvrdo uvařená, ještě ve&nbsp;skořápce, jak se&nbsp;sluší na&nbsp;výlet. Přihrnula se&nbsp;i&nbsp;některá, která očekávala příjezd čtyř katových pacholíků, i&nbsp;některá, která čekala ve&nbsp;frontě, až&nbsp;na&nbsp;ně&nbsp;dojde řada a&nbsp;budou se&nbsp;moci svézt na&nbsp;bílém skútru s&nbsp;Jiřím Dostálem. Do&nbsp;autobusu Hudby Hradní stráže se&nbsp;vešla všechna a&nbsp;pro potřebné tam byla i&nbsp;funkční toaleta. Něco takového jim nemohli poskytnout ani čtyři pacholíci ve&nbsp;svých osmiválcích se&nbsp;zlatými dvojvýfuky Alfa Romeo y&nbsp;Giulietta&nbsp;738. Také kávu si&nbsp;děvčátka mohla v&nbsp;autobusu uvařit, nebo kakao či&nbsp;čaj.</span></p>
          <p class="chunk" data-nb-ref-number="38" data-nb-words="9" data-nb-chars="47"><span class="idea" data-nb-ref-number="38" id="idea38" data-nb-words="9" data-nb-chars="47">„Pojedeme se&nbsp;vymáchat do&nbsp;Mácháče, co&nbsp;vy&nbsp;na&nbsp;to?“</span></p>
          <p class="chunk" data-nb-ref-number="39" data-nb-words="94" data-nb-chars="531"><span class="idea" data-nb-ref-number="39" id="idea39" data-nb-words="94" data-nb-chars="531">„Ano, ano, tam a&nbsp;ne jinam!“ radovala se&nbsp;děvčata cestou. Cestou si&nbsp;za&nbsp;jízdy odskakovala na&nbsp;toaletu, také za&nbsp;jízdy vařila a&nbsp;popíjela kávu, čokoládu nebo čaj a&nbsp;vůbec se&nbsp;přitom neopařila, ani trošku se&nbsp;nepolila, protože dávala pozor.&nbsp;– Palo na&nbsp;to&nbsp;dupl, aby už&nbsp;tam byli, aby se&nbsp;vymáchali v&nbsp;Máchově jezeře, osvěžili se&nbsp;a&nbsp;ještě jim zbylo dost času na&nbsp;prohlídku zámku. Autobus uháněl, předjížděl i&nbsp;audiny, a&nbsp;to už&nbsp;je&nbsp;co&nbsp;říct. Děvčata ječela, protože se&nbsp;bála, aby nenabourali. Jenže Palo Loveček to&nbsp;měl v&nbsp;ruce, Palo Loveček nikdy nenabourá.</span></p>
          <p class="chunk" data-nb-ref-number="40" data-nb-words="103" data-nb-chars="633"><span class="idea" data-nb-ref-number="40" id="idea40" data-nb-words="103" data-nb-chars="633">Teprve když dojeli k&nbsp;Máchovu jezeru a&nbsp;Palo zastavil, děvčata si&nbsp;uvědomila, že&nbsp;v&nbsp;tom odjezdovém chvatu zapomněla na&nbsp;plavky. Děvčata ale nebyla upjatá, naskákala do&nbsp;vody nahatá a&nbsp;nic se&nbsp;nestalo. Hlavně že&nbsp;nebyla uhřátá. Uhřátá děvčata by&nbsp;do&nbsp;vody skákat neměla ani v&nbsp;plavkách. Lidé shromáždění kolem rybníka jim s&nbsp;uspokojením přihlíželi, několik jedinců dokonce zatleskalo a&nbsp;ostatní se&nbsp;přidali, děvčata z&nbsp;autobusu se&nbsp;jim tuze líbila. Mnozí si&nbsp;je&nbsp;vyfotografovali na&nbsp;mobil. Palo Loveček byl pyšný, jak se&nbsp;mu&nbsp;to&nbsp;povedlo. A&nbsp;bez kravaty. Když se&nbsp;dívky dosytosti vymáchaly, koupil jim u&nbsp;Stánku zmrzlinu: každé tři kopečky podle vlastní volby.</span></p>
          <p class="chunk" data-nb-ref-number="41" data-nb-words="21" data-nb-chars="119"><span class="idea" data-nb-ref-number="41" id="idea41" data-nb-words="21" data-nb-chars="119">„Ach, to&nbsp;je&nbsp;krásný výlet,“ libovala si&nbsp;děvčata. „Jiří Dostál se&nbsp;vzmůže tak akorát na&nbsp;jeden kopeček, a&nbsp;to kdoví jestli!“</span></p>
          <p class="chunk" data-nb-ref-number="42" data-nb-words="22" data-nb-chars="129"><span class="idea" data-nb-ref-number="42" id="idea42" data-nb-words="22" data-nb-chars="129">„Mně jednou koupil dva a&nbsp;pak mě&nbsp;tahal do&nbsp;postele,“ chlubila se&nbsp;Simona Šimůnková z&nbsp;Chvalíkovic a&nbsp;ostatní na&nbsp;ni&nbsp;nevraživě pohlédly.</span></p>
          <p class="chunk" data-nb-ref-number="43" data-nb-words="24" data-nb-chars="140"><span class="idea" data-nb-ref-number="43" id="idea43" data-nb-words="24" data-nb-chars="140">„A&nbsp;kolik kopečků vám koupili Láďa, Sváťa, Kája a&nbsp;Pepíček, katovi pacholíci?“ vyzvídal Palo s&nbsp;ostnem žárlivosti v&nbsp;hlase. Byli mu&nbsp;trnem v&nbsp;oku.</span></p>
          <p class="chunk" data-nb-ref-number="44" data-nb-words="24" data-nb-chars="156"><span class="idea" data-nb-ref-number="44" id="idea44" data-nb-words="24" data-nb-chars="156">„Ani jeden! Žádná zmrzlina, ti&nbsp;do&nbsp;nás lili portské, tokajské a&nbsp;kořalku…“ přiznávaly váhavě dívky. „S&nbsp;tím autobusem Hudby Hradní stráže seš, Palo, jednička!“</span></p>
          <p class="chunk" data-nb-ref-number="45" data-nb-words="234" data-nb-chars="1490"><span class="idea" data-nb-ref-number="45" id="idea45" data-nb-words="234" data-nb-chars="1490">Na&nbsp;zpáteční cestě zabočili ve&nbsp;Velké Řídké za&nbsp;autobusovou zastávkou U&nbsp;Krejčíků doleva na&nbsp;docela slušnou polní cestu. Přesto museli jet zvolna, autobus se&nbsp;kymácel jako koráb v&nbsp;bouři a&nbsp;děvčata ječela, bála se&nbsp;ztroskotání. Možná by&nbsp;ztroskotali, kdyby neřídil Palo Loveček, největší frajer ze&nbsp;všech frajerů. Projeli lukami, vjeli do&nbsp;lesa a&nbsp;byli v&nbsp;Temných Lesích, na&nbsp;bývalém panství bývalých hrabat Rozsochatých z&nbsp;Mistu a&nbsp;Temných Lesů. Projeli otevřenou bránou, vpluli do&nbsp;zpustlého parku a&nbsp;přistáli u&nbsp;hlavního vchodu do&nbsp;zámku. Palo o&nbsp;žádném jiném vhodném zámku nevěděl a&nbsp;nic většího, čím by&nbsp;autobus plný děvčat ohromil, ho&nbsp;nenapadlo. Byl tu&nbsp;před nedávnem pro Dušánka a&nbsp;zdejší zpustlá romantika ho&nbsp;ohromila. V&nbsp;osvobozovacím kvaltu si&nbsp;zámek nestačil prohlédnout a&nbsp;teď se&nbsp;k&nbsp;tomu naskytla příležitost násobená přítomností děvčat. Předpokládal také, že&nbsp;zámek bude prázdný, že&nbsp;se&nbsp;personál blázince rozprchl do&nbsp;svých domovů nebo hledat práci v&nbsp;jiných blázincích. Jediný blázen, kterého tu&nbsp;měli&nbsp;– pan prezident Dušan Beránek&nbsp;–, byl zpátky na&nbsp;Hradě. Palo předpokládal správně, protože zděšený personál se&nbsp;po&nbsp;zdařilé osvobozovací akci obával trestu za&nbsp;svůj podíl na&nbsp;příkoří, které Dušánek v&nbsp;jejich péči schytal. Také revoluční úderníci se&nbsp;velice rychle vzdálili, jakmile se&nbsp;doslechli, že&nbsp;byl zatčen Pštros, jejich náčelník. Ani ve&nbsp;Velké Řídké v&nbsp;hospodě se&nbsp;tentokrát nezastavili na&nbsp;jedno pivko, přece se&nbsp;nenechají chytit a&nbsp;popravit za&nbsp;to, že&nbsp;byli členy revolučních úderek a&nbsp;plnili příkazy svých nadřízených.</span></p>
          <p class="chunk" data-nb-ref-number="46" data-nb-words="37" data-nb-chars="258"><span class="idea" data-nb-ref-number="46" id="idea46" data-nb-words="37" data-nb-chars="258">„Na tomto zámku hrabat Rozsochatých z&nbsp;Mistu a&nbsp;Temných Lesů se&nbsp;nachází zlatá klec s&nbsp;výhledem do&nbsp;světlíku,“ informoval Palo dívky způsobem zámeckého průvodce, „ve které revoluční úderky věznily našeho pana prezidenta, mého nejlepšího kamaráda Dušánka Beránka.“</span></p>
          <p class="chunk" data-nb-ref-number="47" data-nb-words="8" data-nb-chars="52"><span class="idea" data-nb-ref-number="47" id="idea47" data-nb-words="8" data-nb-chars="52">„Kecáš, Palo, už&nbsp;se&nbsp;zase vytahuješ,“ nevěřily dívky.</span></p>
          <p class="chunk" data-nb-ref-number="48" data-nb-words="28" data-nb-chars="171"><span class="idea" data-nb-ref-number="48" id="idea48" data-nb-words="28" data-nb-chars="171">„Nekecám. Byl tu&nbsp;blázinec a&nbsp;ve zlaté kleci měli pana prezidenta zavřeného a&nbsp;sevřeného ve&nbsp;svěrací kazajce. Já&nbsp;osobně jsem ho&nbsp;odtud osvobodil a&nbsp;osvobozeného odvezl na&nbsp;Hrad.“</span></p>
          <p class="chunk" data-nb-ref-number="49" data-nb-words="56" data-nb-chars="361"><span class="idea" data-nb-ref-number="49" id="idea49" data-nb-words="56" data-nb-chars="361">„Palo, jestli nepřestaneš lhát, ulechtáme té&nbsp;k&nbsp;smrti a&nbsp;odjedeme samy tím tvým autobusem Hudby Hradní stráže zpátky domů do&nbsp;Ďífčiny,“ pohrozila děvčata. Nemohla tušit, že&nbsp;byl prezident skutečně unesen a&nbsp;uvržen do&nbsp;blázince. Něco takového si&nbsp;nedokázala představit a&nbsp;Pala Lovečka měla už&nbsp;dávno prokouknutého. Jak by&nbsp;mohla uvěřit Palu Lovečkovi, i&nbsp;když mluví pravdu!</span></p>
          <p class="chunk" data-nb-ref-number="50" data-nb-words="46" data-nb-chars="275"><span class="idea" data-nb-ref-number="50" id="idea50" data-nb-words="46" data-nb-chars="275">„Nevěříte? Zlatá klec je&nbsp;toho důkazem, že&nbsp;nekecám. Zlatá klec tu&nbsp;někde musí být. Která ji&nbsp;najde, vyhrává a&nbsp;může si&nbsp;sednout na&nbsp;přední sedadlo, kde sedávají průvodci turistů. Vedle řidiče. Po&nbsp;mé&nbsp;pravici,“ prohlásil Palo a&nbsp;děvčata se&nbsp;rozběhla po&nbsp;pustém zámku hledat zlatou klec.</span></p>
          <p class="chunk" data-nb-ref-number="51" data-nb-words="85" data-nb-chars="552"><span class="idea" data-nb-ref-number="51" id="idea51" data-nb-words="85" data-nb-chars="552">Dívka, která klec našla, nedokázala zprvu jedinou slabiku ze&nbsp;sebe vydat. V&nbsp;kleci byli totiž tři psychiatři ve&nbsp;velice špatném stavu. Na&nbsp;kost vyhublí, dehydrovaní, ale naživu. Naštěstí měli na&nbsp;sobě svěrací kazajky, to&nbsp;je&nbsp;zachránilo. Jinak by&nbsp;se&nbsp;nejspíš utloukli a&nbsp;navzájem snědli. Zápach, který ze&nbsp;zlaté klece vycházel, byl nesnesitelný. Mezi dívkami bylo několik studentek zdravotnické školy a&nbsp;ty se&nbsp;hned pustily do&nbsp;práce. Věděly co&nbsp;dělat a&nbsp;zabránily ostatním dívkám v&nbsp;krmení zubožených a&nbsp;vyhládlých psychiatrů řízky, kvašenými okurkami a&nbsp;tvrdými vejci.</span></p>
          <p class="chunk" data-nb-ref-number="52" data-nb-words="19" data-nb-chars="107"><span class="idea" data-nb-ref-number="52" id="idea52" data-nb-words="19" data-nb-chars="107">„Odvezeme je&nbsp;do&nbsp;Bohnic,“ rozhodl Palo. „V&nbsp;blázinci se&nbsp;o&nbsp;ně postarají nejlíp. Budou se&nbsp;tam cítit jako doma.“</span></p>
        </section>
        <section>
          <p class="chunk" data-nb-ref-number="53" data-nb-words="76" data-nb-chars="484"><span class="idea" data-nb-ref-number="53" id="idea53" data-nb-words="76" data-nb-chars="484">Budovu Zemského soudu znal Pštros lépe nežli své boty; boty se&nbsp;mění, Zemský soud zůstává. Ani ve&nbsp;velké zasedací síni nebyl poprvé. Jednou tu&nbsp;dokonce vystoupil před velkou porotou v&nbsp;roli svědka obžaloby. Soudili tenkrát jistého mistra zvuku Dušana Beránka, jeho spoluvězně v&nbsp;kobce vyšetřovací vazby, za&nbsp;přípravu revoluce. Dnes je&nbsp;tu&nbsp;on&nbsp;hlavní postavou. Na&nbsp;lavici obžalovaných mezi dvěma ozbrojenými Bédi veliteli měl s&nbsp;ním sedět také Nykl Nyklíček, jenže neseděl, protože byl na&nbsp;útěku.</span></p>
          <p class="chunk" data-nb-ref-number="54" data-nb-words="56" data-nb-chars="428"><span class="idea" data-nb-ref-number="54" id="idea54" data-nb-words="56" data-nb-chars="428">Dalo by&nbsp;se&nbsp;předpokládat, že&nbsp;proces s&nbsp;nejvyšším revolučním úderníkem vzbudí pozornost, přiláká spoustu zvědavců a&nbsp;veškeré sdělovací prostředky. V&nbsp;lavicích určených publiku poklimbávala na&nbsp;svém vysezeném místečku u&nbsp;radiátoru ústředního topení věčná návštěvnice všech procesů, spící důchodkyně paní Zdeňka Zavázalová-Janská. O&nbsp;radiátor měla opřenou károvanou tašku na&nbsp;kolečkách plnou praktických předmětů. To&nbsp;bylo veškeré publikum.</span></p>
          <p class="chunk" data-nb-ref-number="55" data-nb-words="52" data-nb-chars="331"><span class="idea" data-nb-ref-number="55" id="idea55" data-nb-words="52" data-nb-chars="331">Dvanáct členů Velké poroty sedělo na&nbsp;svých místech, jejich předseda Břetislav Břit, sedlář a&nbsp;společenský člověk, vyprávěl pro ukrácení čekání porotcům košilaté anekdoty o&nbsp;nahatých mužích v&nbsp;cizí skříni. Znal jich spousty. Byly to&nbsp;anekdoty k&nbsp;popukání, ale porotci byli odolní, ani jeden z&nbsp;nich nepopukal a&nbsp;někteří se&nbsp;s&nbsp;chutí zasmáli.</span></p>
          <p class="chunk" data-nb-ref-number="56" data-nb-words="74" data-nb-chars="474"><span class="idea" data-nb-ref-number="56" id="idea56" data-nb-words="74" data-nb-chars="474">Když do&nbsp;soudní síně vstoupil zemský soudce, všichni povstali, také obžalovaný Pštros bez potíží povstal, také oba Béďové velitelé po&nbsp;jeho bocích povstali. Proběhly obvyklé formality a&nbsp;projednávání únosu a&nbsp;zneužití hlavy státu by&nbsp;už&nbsp;mělo začít, ale ještě nezačalo. Chyběl obhájce. Čekali a&nbsp;čekali, soudce se&nbsp;rozhodoval, že&nbsp;si&nbsp;odskočí do&nbsp;ústraní vykouřit doutníček nebo aspoň půlku doutníčku, když tu&nbsp;se&nbsp;otevřely dveře a&nbsp;dovnitř vklouzl JUDr.&nbsp;Matyáš Bruder s&nbsp;omluvou na&nbsp;tváři.</span></p>
          <p class="chunk" data-nb-ref-number="57" data-nb-words="25" data-nb-chars="152"><span class="idea" data-nb-ref-number="57" id="idea57" data-nb-words="25" data-nb-chars="152">„Zase pozdě, pane doktore!“ pokáral ho&nbsp;soudce. „Že vy&nbsp;jste zabloudil v&nbsp;pustém lese na&nbsp;houbách! Moc-li pak jste toho se&nbsp;svou početnou rodinou nasbírali?“</span></p>
          <p class="chunk" data-nb-ref-number="58" data-nb-words="72" data-nb-chars="451"><span class="idea" data-nb-ref-number="58" id="idea58" data-nb-words="72" data-nb-chars="451">„Tentokrát jsme, ctihodnosti, na&nbsp;houbách v&nbsp;pustém lese nebyli. Bylo by&nbsp;to&nbsp;zbytečné, je&nbsp;sucho, nerostou. A&nbsp;potloukat se&nbsp;po&nbsp;pustém lese jen tak, nemá cenu. Děti by&nbsp;se&nbsp;mi&nbsp;mohly rozutéci na&nbsp;všechny strany, některé by&nbsp;mohla kousnout vzteklá liška, jiné by&nbsp;se&nbsp;třeba skutálelo ze&nbsp;svahu do&nbsp;rokle, další by&nbsp;se&nbsp;mohlo nacpat rulíkem zlomocným, ostružinovou větévkou vyšvihnout oko… Les je&nbsp;nebezpečné místo, ctihodnosti. Když nerostou, co&nbsp;bychom tam pohledávali.“</span></p>
          <p class="chunk" data-nb-ref-number="59" data-nb-words="9" data-nb-chars="56"><span class="idea" data-nb-ref-number="59" id="idea59" data-nb-words="9" data-nb-chars="56">„Tak nám, pane doktore, povězte, co&nbsp;vás dneska zdrželo?“</span></p>
          <p class="chunk" data-nb-ref-number="60" data-nb-words="16" data-nb-chars="90"><span class="idea" data-nb-ref-number="60" id="idea60" data-nb-words="16" data-nb-chars="90">„Ale vždyť to&nbsp;ani nestojí za&nbsp;řeč. Koho by&nbsp;to&nbsp;tak asi mohlo zajímat… Obžalovaného? Porotu?“</span></p>
          <p class="chunk" data-nb-ref-number="61" data-nb-words="32" data-nb-chars="203"><span class="idea" data-nb-ref-number="61" id="idea61" data-nb-words="32" data-nb-chars="203">„Ano, ano, nás to&nbsp;velice zajímá!“ zvolal předseda poroty Břetislav Břit, sedlář, za&nbsp;celou porotu. Anekdoty už&nbsp;mu&nbsp;došly. Také obžalovaný Pštros by&nbsp;se&nbsp;rád dozvěděl, co&nbsp;JUDr.&nbsp;Matyáše Brudera dneska zdrželo.</span></p>
          <p class="chunk" data-nb-ref-number="62" data-nb-words="7" data-nb-chars="44"><span class="idea" data-nb-ref-number="62" id="idea62" data-nb-words="7" data-nb-chars="44">„Pomáhal jsem ženě doma porodit naše šesté.“</span></p>
          <p class="chunk" data-nb-ref-number="63" data-nb-words="5" data-nb-chars="33"><span class="idea" data-nb-ref-number="63" id="idea63" data-nb-words="5" data-nb-chars="33">„Doma?“ podivil se&nbsp;zemský soudce.</span></p>
          <p class="chunk" data-nb-ref-number="64" data-nb-words="60" data-nb-chars="366"><span class="idea" data-nb-ref-number="64" id="idea64" data-nb-words="60" data-nb-chars="366">„Ano, doma. A&nbsp;není to&nbsp;poprvé,“ přisvědčil obhájce. „Také Julinku jsem porodil doma. Tenkrát to&nbsp;bylo z&nbsp;nutnosti. Julinka se&nbsp;nemohla dočkat, než přijela sanitka, smála se&nbsp;už&nbsp;na&nbsp;celé kolo, první zoubek už&nbsp;jí&nbsp;vyrazil a&nbsp;opozdilým zdravotníkům dělala pá&nbsp;pá&nbsp;levou ručkou. Ano, Julinka je&nbsp;levačka, ale vůbec to&nbsp;nevadí, jen si&nbsp;trochu rozmazává písmenka, když píše inkoustem.“</span></p>
          <p class="chunk" data-nb-ref-number="65" data-nb-words="5" data-nb-chars="33"><span class="idea" data-nb-ref-number="65" id="idea65" data-nb-words="5" data-nb-chars="33">„Tentokrát to&nbsp;z&nbsp;nutnosti nebylo?“</span></p>
          <p class="chunk" data-nb-ref-number="66" data-nb-words="45" data-nb-chars="258"><span class="idea" data-nb-ref-number="66" id="idea66" data-nb-words="45" data-nb-chars="258">„Kdepak! Tentokrát to&nbsp;byl záměr. Moje manželka mi&nbsp;řekla: Matyáši, neboj se, ty&nbsp;to&nbsp;dítě porodíš! Já&nbsp;ti&nbsp;budu radit, co&nbsp;máš dělat. A&nbsp;vidíte, porodil jsem je. Ale nemyslete si, že&nbsp;bylo jedno! Dvě děti jsem porodil: Lotku a&nbsp;Lucku, dvojčata. Lotka byla rychlejší.“</span></p>
          <p class="chunk" data-nb-ref-number="67" data-nb-words="11" data-nb-chars="63"><span class="idea" data-nb-ref-number="67" id="idea67" data-nb-words="11" data-nb-chars="63">„Takže už&nbsp;máte sedm dětí, ne&nbsp;šest,“ ujišťoval se&nbsp;zemský soudce.</span></p>
          <p class="chunk" data-nb-ref-number="68" data-nb-words="42" data-nb-chars="273"><span class="idea" data-nb-ref-number="68" id="idea68" data-nb-words="42" data-nb-chars="273">„Ano, to&nbsp;šesté dítě jsou vlastně dvě. Takže sedm, máte pravdu, ctihodnosti. Děti se&nbsp;špatně počítají, jsou pohyblivé, neposedné, chvilku nepostojí. Až&nbsp;půjdeme celá rodina do&nbsp;lesa na&nbsp;houby, roztáhneme se&nbsp;do&nbsp;rojnice a&nbsp;žádná houba neunikne naší pozornosti. Ani kdyby nerostly.“</span></p>
          <p class="chunk" data-nb-ref-number="69" data-nb-words="22" data-nb-chars="132"><span class="idea" data-nb-ref-number="69" id="idea69" data-nb-words="22" data-nb-chars="132">„Je to&nbsp;těžké?“ zeptal se&nbsp;sedlář Břetislav Břit za&nbsp;celou Velkou porotu, protože všechny členy to&nbsp;zajímalo a&nbsp;Břit byl jejich předseda.</span></p>
          <p class="chunk" data-nb-ref-number="70" data-nb-words="13" data-nb-chars="83"><span class="idea" data-nb-ref-number="70" id="idea70" data-nb-words="13" data-nb-chars="83">„Myslíte porod doma?“ ujistil se&nbsp;advokát. „Ani ne, musíte mít dostatek teplé vody…“</span></p>
          <p class="chunk" data-nb-ref-number="71" data-nb-words="49" data-nb-chars="328"><span class="idea" data-nb-ref-number="71" id="idea71" data-nb-words="49" data-nb-chars="328">„To nám, pane doktore, povíte, až&nbsp;tady souzeného odsoudíme,“ přerušil ho&nbsp;zemský soudce. Už&nbsp;se&nbsp;těšil na&nbsp;doutníček a&nbsp;štamprličku před vynesením rozsudku. „Slovo má&nbsp;pan žalobce.“ Noční prokurátor Voda v&nbsp;rudém taláru zašustil stránkami ve&nbsp;školní písance, povstal, zahleděl se&nbsp;na&nbsp;Pštrosa, jakoby zaujat něčím pozoruhodným, a&nbsp;spustil:</span></p>
          <p class="chunk" data-nb-ref-number="72" data-nb-words="150" data-nb-chars="860"><span class="idea" data-nb-ref-number="72" id="idea72" data-nb-words="150" data-nb-chars="860">„Vážené paní porotkyně, vážení páni porotci, ctihodnosti! Tento muž, jehož činy dnes budeme zvažovat a&nbsp;posuzovat, se&nbsp;jmenuje Pštros. Ano, Pštros. Dokonce to&nbsp;má&nbsp;na&nbsp;čele napsáno: PŠTROS. Každý, kdo ho&nbsp;potká, kdo se&nbsp;s&nbsp;ním setká, si&nbsp;to&nbsp;může přečíst, kdo číst dovede, a&nbsp;to je&nbsp;většina populace. Kdo ne, tomu to&nbsp;mohou přečíst jeho blízcí. Z&nbsp;tohoto faktu se&nbsp;pan Pštros nevylže. Nejmenuje se&nbsp;Vlk, Hyena, Skunk anebo Tchoř či&nbsp;Had. Vybral si&nbsp;jméno užitečného ptáka snášejícího obrovská vejce s&nbsp;pevnou skořápkou. Ptáka hloupého, protože se&nbsp;domnívá, když si&nbsp;strčí hlavu do&nbsp;písku, že&nbsp;ho&nbsp;není vidět, že&nbsp;se&nbsp;schoval celý, že&nbsp;ho&nbsp;nenajdou. A&nbsp;přitom se&nbsp;v&nbsp;té jeho ptačí hlavičce občas zrodí myšlenka a&nbsp;po ní&nbsp;následuje záměr: Uškodit této zemi, naší vlasti milené, která i&nbsp;jej&nbsp;– Pštrosa&nbsp;– zplodila. Ano, vždyť tento Pštros se&nbsp;nevylíhl někde na&nbsp;kopečku v&nbsp;Africe, je&nbsp;synem této země…“</span></p>
          <p class="chunk" data-nb-ref-number="73" data-nb-words="23" data-nb-chars="141"><span class="idea" data-nb-ref-number="73" id="idea73" data-nb-words="23" data-nb-chars="141">Pštros poslouchal slova nočního prokurátora Vody, ale nechápal, co&nbsp;to&nbsp;tu&nbsp;ten tajtrlík v&nbsp;červeném hábitu vykládá. Co&nbsp;za&nbsp;píčoviny z&nbsp;něho lezou.</span></p>
          <p class="chunk" data-nb-ref-number="74" data-nb-words="161" data-nb-chars="1115"><span class="idea" data-nb-ref-number="74" id="idea74" data-nb-words="161" data-nb-chars="1115">„Veden nízkými pohnutkami,“ pokračoval prokurátor s&nbsp;pohledem upřeným na&nbsp;porotce, „v naší krásné zemi, paní a&nbsp;páni porotkyně a&nbsp;porotci, v&nbsp;zemi, kde právě zvítězila revoluce, jež svrhla tyrana a&nbsp;nastolila spravedlivý společenský řád, skutečnou lidovládu, skutečnou parlamentní demokracii, hodlal vyvolat zmatek a&nbsp;neřád, zmar. Ano, tento Pštros usiloval o&nbsp;zvrácení všeho pozitivního, co&nbsp;nám revoluce přinesla. Tento Pštros je&nbsp;kontrarevolucionář! Postavil se&nbsp;do&nbsp;čela ozbrojené organizace, která měla revoluční výdobytky chránit, a&nbsp;tuto organizaci zneužil k&nbsp;činu, jaký v&nbsp;dějinách této země nemá obdoby: Dal příkaz k&nbsp;únosu hlavy státu! Unesl a&nbsp;znectil prvního z&nbsp;revolucionářů Dušana Beránka, prezidenta republiky, ponížil ho, zavřel do&nbsp;psychiatrické léčebny a&nbsp;jako zvíře spoutaného držel jej v&nbsp;kleci s&nbsp;výhledem do&nbsp;světlíku. Zde by&nbsp;mohl pan obhájce namítnout, že&nbsp;klec byla zlatá. Ano, byla zlatá. O&nbsp;to tristnější byl kontrast zlaté klece a&nbsp;truchlivého světlíku. Takto ponížil člověka, který jej, jakéhosi recidivistu Pštrosa, v&nbsp;prvních revolučních dnech zachránil před šibenicí, Pštrosa odsouzeného předrevoluční justicí…“</span></p>
          <p class="chunk" data-nb-ref-number="75" data-nb-words="42" data-nb-chars="276"><span class="idea" data-nb-ref-number="75" id="idea75" data-nb-words="42" data-nb-chars="276">Doktor Matyáš Bruder si&nbsp;během prokurátorovy řeči kreslil do&nbsp;spirálového bloku rybu s&nbsp;ušima, jehličnatý stromeček a&nbsp;pod ním panáčkujícího zajíce, a&nbsp;láskyplně se&nbsp;přitom usmíval. Myslel na&nbsp;Lucku a&nbsp;Lotku, uložené v&nbsp;postýlce vedle sebe. Nezbude než koupit nový, dvojmístný kočárek.</span></p>
          <p class="chunk" data-nb-ref-number="76" data-nb-words="31" data-nb-chars="211"><span class="idea" data-nb-ref-number="76" id="idea76" data-nb-words="31" data-nb-chars="211">„Vážené paní porotkyně, vážení páni porotci, ctihodnosti! Tento Pštros si&nbsp;za&nbsp;své podlé činy nezaslouží nic jiného nežli trest nejvyšší. Žádám pro něj trest smrti,“ ukončil prokurátor Voda svoje řečnické cvičení.</span></p>
          <p class="chunk" data-nb-ref-number="77" data-nb-words="74" data-nb-chars="490"><span class="idea" data-nb-ref-number="77" id="idea77" data-nb-words="74" data-nb-chars="490">Pak přišli na&nbsp;řadu svědci. Nejdůležitějším svědkem byl Dušan Beránek, prezident republiky. K&nbsp;soudu se&nbsp;nedostavil, byl zaneprázdněn státnickými povinnostmi. Kromě toho by&nbsp;mu&nbsp;projednávání této věci mohlo způsobit psychickou újmu, což uznal jak zemský soudce, tak celá Velká porota. Jeho klíčovou svědeckou výpověď přečetl zemský soudce. Byla krátká a&nbsp;věcná, bez emocí. Další svědek obžaloby, Palo Loveček, vypověděl, co&nbsp;věděl o&nbsp;únosu pana prezidenta a&nbsp;v&nbsp;jakém stavu ho&nbsp;našli v&nbsp;Temných Lesích.</span></p>
          <p class="chunk" data-nb-ref-number="78" data-nb-words="8" data-nb-chars="58"><span class="idea" data-nb-ref-number="78" id="idea78" data-nb-words="8" data-nb-chars="58">„To by&nbsp;snad mohlo stačit, ctihodnosti,“ navrhl prokurátor.</span></p>
          <p class="chunk" data-nb-ref-number="79" data-nb-words="15" data-nb-chars="98"><span class="idea" data-nb-ref-number="79" id="idea79" data-nb-words="15" data-nb-chars="98">„To by&nbsp;mohlo,“ souhlasila ctihodnost a&nbsp;Velká porota rovněž neměla námitek. „Slovo má&nbsp;pan obhájce.“</span></p>
          <p class="chunk" data-nb-ref-number="80" data-nb-words="25" data-nb-chars="158"><span class="idea" data-nb-ref-number="80" id="idea80" data-nb-words="25" data-nb-chars="158">JUDr.&nbsp;Matyáš Bruder se&nbsp;obrátil na&nbsp;porotu, zatkl palce do&nbsp;průramků taláru modře olemovaného a&nbsp;hodnou chvíli mlčel. Pak vztáhl pravici ke&nbsp;Pštrosovi a&nbsp;promluvil:</span></p>
          <p class="chunk" data-nb-ref-number="81" data-nb-words="206" data-nb-chars="1384"><span class="idea" data-nb-ref-number="81" id="idea81" data-nb-words="206" data-nb-chars="1384">„Paní porotkyně, páni porotci, ctihodnosti! Tento muž, Pštros, není v&nbsp;případu únosu hlavy státu jediným aktérem. Čin, který byl na&nbsp;jeho údajný popud spáchán, je&nbsp;zavrženíhodný, o&nbsp;tom není sporu. Ano, tento Pštros dal svým podřízeným příkaz k&nbsp;únosu prezidenta republiky a&nbsp;skutečně, hlava státu byla unesena a&nbsp;bylo s&nbsp;ní zacházeno nelidským způsobem. Máte pravdu, pane prokurátore, zlatá klec utrpení nezmenší. Nic takového tu&nbsp;nehodlám zpochybňovat, důkazy proti mému klientovi nelze vyvrátit. Chci jen, paní porotkyně a&nbsp;páni porotci, ctihodnosti, upozornit na&nbsp;osobnost pachatele a&nbsp;apelovat na&nbsp;vaši shovívavost vůči lidské bytosti Pštrosovi. Pochází zřejmě z&nbsp;rozvrácené rodiny. Neví ani, komu se&nbsp;narodil. Tvrdí, že&nbsp;se&nbsp;nenarodil nikomu, že&nbsp;vznikl jakýmsi nedopatřením, omylem. Vychován, nebo spíš nevychován byl bez lásky v&nbsp;dětských domovech předrevolučního režimu, v&nbsp;ústavech a&nbsp;polepšovnách, ve&nbsp;věznicích zprvu pro mladistvé a&nbsp;později pro zvlášť těžké delikventy. Není tedy divu, že&nbsp;se&nbsp;jmenuje Pštros. S&nbsp;intelektem zaostalým, bez vzdělání ukrývá svou hlavu do&nbsp;písku v&nbsp;domnění, že&nbsp;se&nbsp;ukryje před nástrahami nemilosrdného světa. Marně, paní porotkyně, páni porotci, před zkažeností světa a&nbsp;jeho nástrahami se&nbsp;takto uboze vybavenému Pštrosovi schovat nepodařilo. Zvažte všechny okolnosti a&nbsp;přihlédněte k&nbsp;těm, které by&nbsp;mohly být mému klientu ku&nbsp;prospěchu, než vyřknete své vinen, či&nbsp;nevinen.“</span></p>
          <p class="chunk" data-nb-ref-number="82" data-nb-words="38" data-nb-chars="263"><span class="idea" data-nb-ref-number="82" id="idea82" data-nb-words="38" data-nb-chars="263">Matyáš Bruder se&nbsp;posadil a&nbsp;dál se&nbsp;věnoval výtvarné činnosti. Tentokrát to&nbsp;byla vcelku zdařilá muchomůrka červená s&nbsp;bílými puntíky na&nbsp;klobouku. Žádného svědka na&nbsp;Pštrosovu obhajobu nepovolal ani nevytáhl z&nbsp;rukávu. Soudce vyzval obžalovaného Pštrosa, aby promluvil.</span></p>
          <p class="chunk" data-nb-ref-number="83" data-nb-words="3" data-nb-chars="24"><span class="idea" data-nb-ref-number="83" id="idea83" data-nb-words="3" data-nb-chars="24">„Nevinnej!“ řekl Pštros.</span></p>
          <p class="chunk" data-nb-ref-number="84" data-nb-words="41" data-nb-chars="243"><span class="idea" data-nb-ref-number="84" id="idea84" data-nb-words="41" data-nb-chars="243">„To je&nbsp;všecko, co&nbsp;řeknete na&nbsp;svou obhajobu?“ zeptal se&nbsp;soudce a&nbsp;obžalovaný přikývl. „Můžete se&nbsp;posadit,“ řekl soudce a&nbsp;vyzval porotu, aby se&nbsp;odebrala k&nbsp;poradě. Pak vyhlásil krátkou přestávku, tak na&nbsp;jednu dvě cigarety, a&nbsp;odebral se&nbsp;do&nbsp;ústraní.</span></p>
          <p class="chunk" data-nb-ref-number="85" data-nb-words="22" data-nb-chars="145"><span class="idea" data-nb-ref-number="85" id="idea85" data-nb-words="22" data-nb-chars="145">„Už tu&nbsp;byli s&nbsp;penězi?“ zeptal se&nbsp;v&nbsp;ústraní soudního posluhy Musílka, který mu&nbsp;zapaloval doutníček a&nbsp;naléval štamprličku slivovice. Na&nbsp;posilněnou.</span></p>
          <p class="chunk" data-nb-ref-number="86" data-nb-words="6" data-nb-chars="43"><span class="idea" data-nb-ref-number="86" id="idea86" data-nb-words="6" data-nb-chars="43">„Nebyli, ctihodnosti, v&nbsp;téhle kauze přece…“</span></p>
          <p class="chunk" data-nb-ref-number="87" data-nb-words="10" data-nb-chars="58"><span class="idea" data-nb-ref-number="87" id="idea87" data-nb-words="10" data-nb-chars="58">„Máte pravdu, Musílku, v&nbsp;téhle kauze se&nbsp;to&nbsp;nedá očekávat.“</span></p>
          <p class="chunk" data-nb-ref-number="88" data-nb-words="14" data-nb-chars="70"><span class="idea" data-nb-ref-number="88" id="idea88" data-nb-words="14" data-nb-chars="70">„Ano, ctihodnosti, v&nbsp;této kauze&nbsp;– a&nbsp;dneska!&nbsp;– je&nbsp;to&nbsp;jasné jako facka.“</span></p>
          <p class="chunk" data-nb-ref-number="89" data-nb-words="15" data-nb-chars="86"><span class="idea" data-nb-ref-number="89" id="idea89" data-nb-words="15" data-nb-chars="86">„Buďme rádi, že&nbsp;jsme rádi!“ řekl zemský soudce a&nbsp;kopl do&nbsp;sebe ještě jednu štamprličku.</span></p>
          <p class="chunk" data-nb-ref-number="90" data-nb-words="34" data-nb-chars="219"><span class="idea" data-nb-ref-number="90" id="idea90" data-nb-words="34" data-nb-chars="219">Po&nbsp;krátké přestávce&nbsp;– tak na&nbsp;jednu, nanejvýš na&nbsp;dvě cigarety&nbsp;– předseda velké poroty sedlář Břetislav Břit předal zemskému soudci nadvakrát složený papírek formátu á&nbsp;pět, na&nbsp;němž bylo tiskacími písmeny napsáno: „VINEN.“</span></p>
          <p class="chunk" data-nb-ref-number="91" data-nb-words="31" data-nb-chars="208"><span class="idea" data-nb-ref-number="91" id="idea91" data-nb-words="31" data-nb-chars="208">Když po&nbsp;výroku poroty o&nbsp;vině oznámil zemský soudce, že&nbsp;byl Pštros odsouzen k&nbsp;trestu smrti, nikoho to&nbsp;neudivilo. Jenom spící důchodkyně paní Zdeňka Zavázalová-Janská se&nbsp;probudila a&nbsp;zcela spontánně zareagovala:</span></p>
          <p class="chunk" data-nb-ref-number="92" data-nb-words="30" data-nb-chars="201"><span class="idea" data-nb-ref-number="92" id="idea92" data-nb-words="30" data-nb-chars="201">„Ale vždyť přece pan prezident zrušil trest smrti prezidentským dekretem,“ sáhla do&nbsp;kárované tašky na&nbsp;kolečkách a&nbsp;zamávala nad hlavou dnešním <em>Revolučním slovem</em>_._ „Tady je&nbsp;to&nbsp;vytištěno černé na&nbsp;bílém.“</span></p>
          <p class="chunk" data-nb-ref-number="93" data-nb-words="10" data-nb-chars="65"><span class="idea" data-nb-ref-number="93" id="idea93" data-nb-words="10" data-nb-chars="65">Odcházející soudce se&nbsp;ani neotočil, jen tak přes rameno prohodil:</span></p>
          <p class="chunk" data-nb-ref-number="94" data-nb-words="13" data-nb-chars="105"><span class="idea" data-nb-ref-number="94" id="idea94" data-nb-words="13" data-nb-chars="105">„Máte pravdu, paní Zavázalová-Janská, jenže trestný čin byl spáchán před vydáním prezidentských dekretů.“</span></p>
          <p class="chunk" data-nb-ref-number="95" data-nb-words="18" data-nb-chars="108"><span class="idea" data-nb-ref-number="95" id="idea95" data-nb-words="18" data-nb-chars="108">„Tak to&nbsp;má&nbsp;ten pan Pštros pěknou smůlu,“ řekla paní Zavázalová-Janská a&nbsp;strčila noviny zase zpátky do&nbsp;tašky.</span></p>
        </section>
        <section>
          <p class="chunk" data-nb-ref-number="96" data-nb-words="99" data-nb-chars="610"><span class="idea" data-nb-ref-number="96" id="idea96" data-nb-words="99" data-nb-chars="610">Na&nbsp;Pštrosa Dušánek ani nepomyslel. Zapomněl na&nbsp;něj záměrně, jako se&nbsp;záměrně pokoušel zapomenout na&nbsp;všecky hrůzy, které mu&nbsp;život v&nbsp;poslední době přinesl. Pštros nebyl jeho kamarád, i&nbsp;když spolu seděli v&nbsp;kriminále. Pštros byl společenský odpad a&nbsp;Dušánkovi ho&nbsp;bývalo líto. Jenže co&nbsp;s&nbsp;ním, s&nbsp;nenapravitelně pokaženým lidským tvorem? Dál bude páchat zlo, kdekoli, kamkoli vkročí. Škůdce a&nbsp;ničitel všeho, co&nbsp;má&nbsp;nějakou hodnotu. Ničema k&nbsp;ničemu. Vrah. Udělal by&nbsp;nejlíp, kdyby nebyl. Jenže je. Vlastně by&nbsp;se&nbsp;měl Dušánek radovat, že&nbsp;se&nbsp;ho&nbsp;svět navždycky zbaví, když mu&nbsp;přinesli k&nbsp;podpisu Pštrosův rozsudek: trest smrti.</span></p>
          <p class="chunk" data-nb-ref-number="97" data-nb-words="32" data-nb-chars="206"><span class="idea" data-nb-ref-number="97" id="idea97" data-nb-words="32" data-nb-chars="206">Dušánek se&nbsp;však neradoval. Vždyť před necelým týdnem trest smrti zrušil prezidentským dekretem. Platí to&nbsp;pro všechny, i&nbsp;pro toho zmetka a&nbsp;vyvrhele Pštrosa. Přesto dostal u&nbsp;Zemského soudu špagát. Už&nbsp;podruhé.</span></p>
          <p class="chunk" data-nb-ref-number="98" data-nb-words="9" data-nb-chars="60"><span class="idea" data-nb-ref-number="98" id="idea98" data-nb-words="9" data-nb-chars="60">„Protože k&nbsp;činu došlo před vaším dekretem, pane prezidente.“</span></p>
          <p class="chunk" data-nb-ref-number="99" data-nb-words="6" data-nb-chars="31"><span class="idea" data-nb-ref-number="99" id="idea99" data-nb-words="6" data-nb-chars="31">„Ale můžu mu&nbsp;dát přece milost…“</span></p>
          <p class="chunk" data-nb-ref-number="100" data-nb-words="7" data-nb-chars="43"><span class="idea" data-nb-ref-number="100" id="idea100" data-nb-words="7" data-nb-chars="43">„V&nbsp;tom vám nic nezabrání, pane prezidente.“</span></p>
          <p class="chunk" data-nb-ref-number="101" data-nb-words="34" data-nb-chars="244"><span class="idea" data-nb-ref-number="101" id="idea101" data-nb-words="34" data-nb-chars="244">„Tak mu&nbsp;dáme, hajzlovi, milost,“ rozhodl Dušánek v&nbsp;prezidentské pracovně. Do&nbsp;rozsudku, pod soudcův podpis připsal vlastní rukou: „Prezident republiky uděluje Pštrosovi milost.“ A&nbsp;podepsal se&nbsp;čitelně, aby nemohlo dojít ke&nbsp;zmýlené: Dušan Beránek.</span></p>
        </section>
        <section>
          <p class="chunk" data-nb-ref-number="102" data-nb-words="172" data-nb-chars="1023"><span class="idea" data-nb-ref-number="102" id="idea102" data-nb-words="172" data-nb-chars="1023">V&nbsp;tom čase prožíval Dušan Beránek nejšťastnější chvíle svého života. Jako by&nbsp;se&nbsp;probudil ze&nbsp;série zlých snů. Až&nbsp;dosud s&nbsp;ním hrál osud nelítostný ping pong, třískal do&nbsp;něj pálkou ze&nbsp;všech stran, shora i&nbsp;zespodu, a&nbsp;Dušánek se&nbsp;tomu nebránil. Jako by&nbsp;to&nbsp;jinak nešlo. A&nbsp;pokud se&nbsp;bránil, pak jenom chabě, chaboučce. Odmlouval mamince, ale nakonec udělal, co&nbsp;po&nbsp;něm chtěla. I&nbsp;vyklepaný koberec znovu vyklepal. Jako by&nbsp;nad ním visel imperativ nesmlouvavé autority: maminky, nadřízených, veličiny se&nbsp;zdviženým ukazovákem: Dušánku, to&nbsp;nesmíš! Dušánku, to&nbsp;musíš! Dušánku, cos to&nbsp;zase provedl!&nbsp;– Dušánek se&nbsp;jen přikrčil. Chtěl být hodný, chtěl být tím nejhodnějším chlapečkem na&nbsp;světě. Ale proč? Aby udělal mamince radost, aby ho&nbsp;všichni měli rádi. Stejně ho&nbsp;– ať&nbsp;dělal, co&nbsp;dělal&nbsp;– všichni rádi neměli. Vždyť ho&nbsp;chtěli popravit! Vždyť ho&nbsp;měli skoro popraveného. A&nbsp;teď, to&nbsp;už&nbsp;byl prezidentem, nejvýše postaveným občanem ve&nbsp;státě, ta&nbsp;nemilá příhoda s&nbsp;blázincem… Jako by&nbsp;byl trestán za&nbsp;to, že&nbsp;po&nbsp;nikom nic nechce, jenom pokoj aby mu&nbsp;dali.</span></p>
          <p class="chunk" data-nb-ref-number="103" data-nb-words="112" data-nb-chars="664"><span class="idea" data-nb-ref-number="103" id="idea103" data-nb-words="112" data-nb-chars="664">Toužil po&nbsp;klidu, ve&nbsp;chvílích pohody jako by&nbsp;spal a&nbsp;nechtěl být rušen. Ani vězení mu&nbsp;příliš nevadilo, pokud mu&nbsp;dali pokoj a&nbsp;nic po&nbsp;něm nechtěli. Klimbal smířen s&nbsp;osudem, když tu&nbsp;se&nbsp;objevila Ráchel, jeho první a&nbsp;poslední láska. Ta&nbsp;jej probudila, jenže ne&nbsp;docela. V&nbsp;mrákotném stavu prožíval svoji velikou lásku shůry mu&nbsp;seslanou, snad jako odměnu za&nbsp;všechna příkoří a&nbsp;nespravedlnosti, kterými musel projít. Dost dobře nechápal, proč a&nbsp;zač se&nbsp;mu&nbsp;dostalo takového daru, a&nbsp;vůbec si&nbsp;s&nbsp;ním nevěděl rady. Stejně bez odmluvy, jako přijímal rány osudu, přijal také lásku krásné Ráchel Pospíšilové a&nbsp;nevěděl co&nbsp;si&nbsp;počít. Nechápal ani hodnotu takového daru. Dušánek byl trouba.</span></p>
          <p class="chunk" data-nb-ref-number="104" data-nb-words="196" data-nb-chars="1121"><span class="idea" data-nb-ref-number="104" id="idea104" data-nb-words="196" data-nb-chars="1121">Když jej udělali prezidentem, řekl: „Dobře, budu prezidentem, když jinak nedáte. Na&nbsp;známku se&nbsp;snad vejdu. To&nbsp;mám odměnou za&nbsp;to, že&nbsp;mě&nbsp;chtěli popravit.“&nbsp;– Teď snad už&nbsp;konečně prohlédl. Určitě na&nbsp;tom měla lví podíl Ráchel, když s&nbsp;ním v&nbsp;hradním sklepení pořádně zatřásla. Dušánek si&nbsp;uvědomil, co&nbsp;se&nbsp;děje. Dokonce i&nbsp;sluch se&nbsp;mu&nbsp;vrátil. Jako by&nbsp;se&nbsp;vyloupl z&nbsp;kokonu, který ho&nbsp;chránil a&nbsp;udržoval v&nbsp;přívětivém, nehybném teplíčku, v&nbsp;pohodlném spočívání. Obal příjemný, přesto jej neuchránil přede všemi nebezpečenstvími, a&nbsp;navíc mu&nbsp;bránil v&nbsp;rozletu. Vtom slupka praskla, motýl roztáhl křídla, vzlétl a&nbsp;zjistil, že&nbsp;fungují. Zamával jimi a&nbsp;rozletěl se&nbsp;plnit životní poslání. Dušánek se&nbsp;probudil a&nbsp;zjistil, že&nbsp;osud mu&nbsp;naložil úkol nadmíru těžký. Právě on&nbsp;má&nbsp;tvořit historii. Je&nbsp;zbytečné hloubat nad tím, proč zrovna jemu, když se&nbsp;do&nbsp;ničeho nehrne a&nbsp;nemyslí si&nbsp;o&nbsp;sobě, že&nbsp;je&nbsp;ten pravý. Pochopil, že&nbsp;se&nbsp;z&nbsp;toho nevykroutí. V&nbsp;tuto chvíli, na&nbsp;tomto místě je&nbsp;to&nbsp;on, kdo má&nbsp;moc rozhodnout, kudy se&nbsp;bude tato země ubírat. Revoluce je&nbsp;zpackaná od&nbsp;samotného počátku, nemělo k&nbsp;ní dojít. Jenže k&nbsp;ní došlo, a&nbsp;co teď? Napravit, co&nbsp;se&nbsp;dá, dá-li se.</span></p>
          <p class="chunk" data-nb-ref-number="105" data-nb-words="11" data-nb-chars="75"><span class="idea" data-nb-ref-number="105" id="idea105" data-nb-words="11" data-nb-chars="75">„Co s&nbsp;tím, Vlasto Revoluce, uděláme?“ zeptal se&nbsp;Dušánek. „Dekrety nestačí.“</span></p>
          <p class="chunk" data-nb-ref-number="106" data-nb-words="10" data-nb-chars="70"><span class="idea" data-nb-ref-number="106" id="idea106" data-nb-words="10" data-nb-chars="70">„Demokracie se&nbsp;nadekretovat nedá, to&nbsp;je&nbsp;fakt,“ přiznala Vlasta váhavě.</span></p>
          <p class="chunk" data-nb-ref-number="107" data-nb-words="7" data-nb-chars="47"><span class="idea" data-nb-ref-number="107" id="idea107" data-nb-words="7" data-nb-chars="47">„Takže revoluce byla na&nbsp;hovno,“ shrnul Dušánek.</span></p>
          <p class="chunk" data-nb-ref-number="108" data-nb-words="6" data-nb-chars="40"><span class="idea" data-nb-ref-number="108" id="idea108" data-nb-words="6" data-nb-chars="40">„Bez ní&nbsp;bys nebyl prezidentem, Dušánku!“</span></p>
          <p class="chunk" data-nb-ref-number="109" data-nb-words="15" data-nb-chars="81"><span class="idea" data-nb-ref-number="109" id="idea109" data-nb-words="15" data-nb-chars="81">„To je&nbsp;fakt, bez ní&nbsp;bych nebyl. Ale cosi bylo špatně. Jestli ta&nbsp;revoluce musela…“</span></p>
          <p class="chunk" data-nb-ref-number="110" data-nb-words="35" data-nb-chars="260"><span class="idea" data-nb-ref-number="110" id="idea110" data-nb-words="35" data-nb-chars="260">„Musela! Vznikla spontánně, a&nbsp;kdyby se&nbsp;cosi nezbabralo… Vždyť ona vlastně pokračuje dál, ať&nbsp;chceme nebo nechceme. Zrovna teď je&nbsp;další stupeň revoluce. Potřebujeme novou ústavu. Parlament. Pořádnou vládu. Zákony. Justici. Armádu. Policii. Zreformovat školství…“</span></p>
          <p class="chunk" data-nb-ref-number="111" data-nb-words="15" data-nb-chars="102"><span class="idea" data-nb-ref-number="111" id="idea111" data-nb-words="15" data-nb-chars="102">„Máme tu&nbsp;pěknej bordel,“ ozval se&nbsp;Květoslav Skokan, hlídací pes demokracie a&nbsp;milenec Vlasty Zlámalové.</span></p>
          <p class="chunk" data-nb-ref-number="112" data-nb-words="22" data-nb-chars="156"><span class="idea" data-nb-ref-number="112" id="idea112" data-nb-words="22" data-nb-chars="156">„Napíšu novou ústavu,“ prohlásil Dušánek odhodlaně. „Na elektrotechnické průmyslovce jsme se&nbsp;v&nbsp;občance učili, že&nbsp;se&nbsp;žádný pořádný stát bez ústavy neobejde.“</span></p>
          <p class="chunk" data-nb-ref-number="113" data-nb-words="20" data-nb-chars="126"><span class="idea" data-nb-ref-number="113" id="idea113" data-nb-words="20" data-nb-chars="126">„Napiš, Dušánku, tu&nbsp;starou smetla revoluce, třeba ta&nbsp;tvoje bude lepší,“ řekla Vlasta a&nbsp;Dušánek nepoznal, jak to&nbsp;vlastně myslí.</span></p>
          <p class="chunk" data-nb-ref-number="114" data-nb-words="10" data-nb-chars="65"><span class="idea" data-nb-ref-number="114" id="idea114" data-nb-words="10" data-nb-chars="65">„Mám skvělej nápad. Mohli bysme zajít do&nbsp;hospody,“ navrhl Skokan.</span></p>
          <p class="chunk" data-nb-ref-number="115" data-nb-words="27" data-nb-chars="160"><span class="idea" data-nb-ref-number="115" id="idea115" data-nb-words="27" data-nb-chars="160">„To bysme mohli,“ souhlasil prezident. „Už jsem dlouho nebyl v&nbsp;Lidovém domě. Už&nbsp;jsem dlouho neviděl normální lidi a&nbsp;kolegy rozhlasáky. Už&nbsp;je&nbsp;mi&nbsp;po&nbsp;nich smutno.“</span></p>
        </section>
        <section>
          <p class="chunk" data-nb-ref-number="116" data-nb-words="140" data-nb-chars="892"><span class="idea" data-nb-ref-number="116" id="idea116" data-nb-words="140" data-nb-chars="892">Hospodský Bernardýn měl obrovskou radost, že&nbsp;k&nbsp;němu do&nbsp;Lidového domu zavítala hlava státu doprovázená dalšími velmi importantními personami, a&nbsp;div se&nbsp;nepřetrhl horlivostí. Nejdřív se&nbsp;snažil nacpat vzácné hosty do&nbsp;extrovny, protože byli cosi extra, a&nbsp;Bernardýn se&nbsp;domníval, že&nbsp;nad extrovnu není. Jenže mimořádní hosté do&nbsp;extrovny nechtěli. Usedli mezi Lid v&nbsp;lokále k&nbsp;dlouhému stolu a&nbsp;chybějící židle si&nbsp;přistrčili. V&nbsp;extrovně zasedávala Demokratická revoluční rada státu, pila pivo a&nbsp;ničeho podstatného se&nbsp;nikdy nedobrala. Už&nbsp;tam nezasedá, už&nbsp;byla rozpuštěna a&nbsp;její členové se&nbsp;rozlezli po&nbsp;jiných hospodách; dělají jakože nic, že&nbsp;nikdy v&nbsp;žádné Demokratické revoluční radě státu nezasedali, protože se&nbsp;bojí, aby jim Lid za&nbsp;to&nbsp;jejich rozhodování nedal přes hubu. Jenže to&nbsp;by&nbsp;musela dostat přes hubu hlavně Vlasta, která radě předsedala. Než přišla na&nbsp;to, že&nbsp;je&nbsp;ta&nbsp;její revoluce dokonale zpackaná.</span></p>
          <p class="chunk" data-nb-ref-number="117" data-nb-words="87" data-nb-chars="554"><span class="idea" data-nb-ref-number="117" id="idea117" data-nb-words="87" data-nb-chars="554">První pivo pro celou hospodu bylo na&nbsp;účet podniku. Bernardýn věděl, že&nbsp;se&nbsp;mu&nbsp;takové gesto vyplatí. Druhou rundu objednal Dušánek, protože je&nbsp;sem svolal a&nbsp;měl radost, že&nbsp;je&nbsp;zase mezi svými. Vždyť nebyl v&nbsp;kloudné hospodě od&nbsp;zatčení! U&nbsp;dlouhého stolu seděl Metoděj Klepeta, generální ředitel veřejnoprávního rozhlasu, ve&nbsp;vlastnoručně vyžehlené košili a&nbsp;knoflíčky u&nbsp;manžet se&nbsp;mu&nbsp;leskly samou důležitostí. Vedle něj poklimbával narkoleptik redaktor Osvald Ostrý, oči měl jako škvírky, usmíval se&nbsp;spokojeně v&nbsp;polospánku, ale v&nbsp;pití piva držel krok s&nbsp;ostatními.</span></p>
          <p class="chunk" data-nb-ref-number="118" data-nb-words="23" data-nb-chars="139"><span class="idea" data-nb-ref-number="118" id="idea118" data-nb-words="23" data-nb-chars="139">„Ale vždyť tu&nbsp;není paní režisérka Vožatá! Kam se&nbsp;poděla ta&nbsp;dobrá duše?“ pídil se&nbsp;pan prezident. Patřila přeci do&nbsp;houfu rozhlasových kolegů.</span></p>
          <p class="chunk" data-nb-ref-number="119" data-nb-words="9" data-nb-chars="79"><span class="idea" data-nb-ref-number="119" id="idea119" data-nb-words="9" data-nb-chars="79">„Odešla na&nbsp;zasloužený odpočinek,“ informoval generální ředitel Metoděj Klepeta.</span></p>
          <p class="chunk" data-nb-ref-number="120" data-nb-words="11" data-nb-chars="65"><span class="idea" data-nb-ref-number="120" id="idea120" data-nb-words="11" data-nb-chars="65">„Metoděj ji&nbsp;vyrazil,“ prozradil Ostrý ze&nbsp;spaní, jak se&nbsp;věci mají.</span></p>
          <p class="chunk" data-nb-ref-number="121" data-nb-words="54" data-nb-chars="325"><span class="idea" data-nb-ref-number="121" id="idea121" data-nb-words="54" data-nb-chars="325">„Žije na&nbsp;zámku u&nbsp;Jižního moře, občas nám do&nbsp;rádia pošle pohlednici s&nbsp;chobotnicí nebo s&nbsp;lodí. Jednou to&nbsp;byl převrácený člun a&nbsp;zapadající slunce na&nbsp;obzoru. A&nbsp;pokaždé napíše: Pozdravuji všecky kolegy a&nbsp;kolegyně v&nbsp;rádiu, taky Dušánka Beránka. Už&nbsp;ho&nbsp;popravili?&nbsp;– Jenže nikdy nenapíše zpáteční adresu. Tak nevíme jak jí&nbsp;odpovědět.“</span></p>
          <p class="chunk" data-nb-ref-number="122" data-nb-words="9" data-nb-chars="45"><span class="idea" data-nb-ref-number="122" id="idea122" data-nb-words="9" data-nb-chars="45">„To je&nbsp;od&nbsp;ní&nbsp;tuze pěkné,“ potěšil se&nbsp;Dušánek.</span></p>
          <p class="chunk" data-nb-ref-number="123" data-nb-words="105" data-nb-chars="585"><span class="idea" data-nb-ref-number="123" id="idea123" data-nb-words="105" data-nb-chars="585">U&nbsp;prodlouženého stolu seděla také Vlasta se&nbsp;Skokanem a&nbsp;drželi se&nbsp;za&nbsp;ruce, protože to&nbsp;už&nbsp;bylo veřejné, že&nbsp;k&nbsp;sobě lnou, už&nbsp;se&nbsp;s&nbsp;tím netajili. Vlasta dospěla k&nbsp;přesvědčení, že&nbsp;to&nbsp;nemůže zpackané revoluci uškodit. Vedle nich seděl Palo Loveček a&nbsp;vedle něj se&nbsp;vrtěla na&nbsp;židli Jenůfka. Už&nbsp;dávno se&nbsp;rozhodla, že&nbsp;si&nbsp;Pala vezme za&nbsp;muže, jakmile bude dostatečně velká. Protože umí spravit pojistky, jezdí na&nbsp;motorce a&nbsp;taky autobusem Hudby Hradní stráže mercedes. Vezme si&nbsp;ho, i&nbsp;kdyby byl do&nbsp;té&nbsp;doby stokrát ženatý se&nbsp;všema holkama z&nbsp;toho děcáku pro velký holky. No&nbsp;co, tak se&nbsp;rozvede, a&nbsp;hotovka!</span></p>
          <p class="chunk" data-nb-ref-number="124" data-nb-words="19" data-nb-chars="115"><span class="idea" data-nb-ref-number="124" id="idea124" data-nb-words="19" data-nb-chars="115">„Můžu aspoň pěnu?“ loudila po&nbsp;svém budoucím manželovi. Správně by&nbsp;měla loudit po&nbsp;Vlastě, ta&nbsp;za&nbsp;ni&nbsp;nese odpovědnost.</span></p>
          <p class="chunk" data-nb-ref-number="125" data-nb-words="33" data-nb-chars="169"><span class="idea" data-nb-ref-number="125" id="idea125" data-nb-words="33" data-nb-chars="169">„Můžeš,“ rozhodl Palo za&nbsp;matku a&nbsp;nechal ji&nbsp;nerad loknout ze&nbsp;svého. Ale jenom trošku, aby měla bílé fousy pod nosem. Protože děti&nbsp;– i&nbsp;když jsou z&nbsp;děcáku&nbsp;– by&nbsp;pivo neměly.</span></p>
          <p class="chunk" data-nb-ref-number="126" data-nb-words="138" data-nb-chars="839"><span class="idea" data-nb-ref-number="126" id="idea126" data-nb-words="138" data-nb-chars="839">Trochu opožděně přišla také paní Beránková v&nbsp;doprovodu souseda Šustka z&nbsp;jejich baráku, svého přítele. Měla na&nbsp;krku náhrdelník z&nbsp;červených kulečníkových koulí a&nbsp;čerstvě udělanou hlavu. Však se&nbsp;zpozdili kvůli ní, protože kadeřnice nebyla pořád s&nbsp;hlavou hotová a&nbsp;Šustek netrpělivě přešlapoval před kadeřnictvím. Už&nbsp;se&nbsp;nemohl dočkat okamžiku, kdy před něj Bernardýn postaví čerstvě natočeného bernarda. A&nbsp;frťánek by&nbsp;k&nbsp;tomu taky nebyl marný. Konečně se&nbsp;dočkal aspoň piva. Zabořil sosák do&nbsp;půllitru a&nbsp;sál a&nbsp;sál, dokud všechno jedním vrzem nevysál. Pak už&nbsp;se&nbsp;jen rozhlížel, kde to&nbsp;vázne, kdepak že&nbsp;se&nbsp;ten Bernardýn pořád courá. Hospoda byla plná Lidu a&nbsp;ten měl taky žízeň. Paní Beránková Dušánkovo pivo odmítla a&nbsp;objednala si&nbsp;portské, aby dala najevo, že&nbsp;je&nbsp;cosi lepšího než Lid v&nbsp;Lidovém domě, vždyť to&nbsp;byla ona, kdo jim porodil pana prezidenta.</span></p>
          <p class="chunk" data-nb-ref-number="127" data-nb-words="119" data-nb-chars="727"><span class="idea" data-nb-ref-number="127" id="idea127" data-nb-words="119" data-nb-chars="727">Přichvátala také děvčata z&nbsp;Ďífčiny, protože je&nbsp;pozval Palo Loveček, ten skvělý řidič výletního autobusu a&nbsp;znamenitý průvodce po&nbsp;hradech a&nbsp;zámcích. Děvčata byla krásná, svěží a&nbsp;ve vlasech měla věnce uvité z&nbsp;lučního kvítí, byla samý smích, a&nbsp;když je&nbsp;hosté požádali, zazpívala několik sborových písní o&nbsp;jaru. Pivem Bernard nepo­hrdla ani jedna z&nbsp;nich. Po&nbsp;chvíli se&nbsp;přiřítil také Jiří Dostál s&nbsp;přilbou pod paží. Bílý skútr zaparkoval na&nbsp;plácku před Lidovým domem. Objednal si&nbsp;pito, podivný nápoj pro řidiče. Posadil se&nbsp;u&nbsp;dveří, aby to&nbsp;měl blízko ven, a&nbsp;nevraživě zahlížel na&nbsp;Pala Lovečka. Vyčkával, čekal na&nbsp;svůj okamžik. Až&nbsp;půjde Loveček kolem, nastaví mu&nbsp;nohu, Loveček upadne, vstane se&nbsp;zkrvaveným nosem, celý rozzuřený mu&nbsp;řekne:</span></p>
          <p class="chunk" data-nb-ref-number="128" data-nb-words="4" data-nb-chars="18"><span class="idea" data-nb-ref-number="128" id="idea128" data-nb-words="4" data-nb-chars="18">–&nbsp;Pojď ven, srabe!</span></p>
          <p class="chunk" data-nb-ref-number="129" data-nb-words="11" data-nb-chars="50"><span class="idea" data-nb-ref-number="129" id="idea129" data-nb-words="11" data-nb-chars="50">–&nbsp;Kdo je&nbsp;u&nbsp;tebe srab, srabe? řekne mu&nbsp;Jiří Dostál.</span></p>
          <p class="chunk" data-nb-ref-number="130" data-nb-words="103" data-nb-chars="537"><span class="idea" data-nb-ref-number="130" id="idea130" data-nb-words="103" data-nb-chars="537">–&nbsp;Ty seš srab, srabe! Jde se&nbsp;ven, řekne Palo Loveček a&nbsp;bude tam, kde ho&nbsp;chce Jiří Dostál mít. Poblíž svého bílého skútru odloží přilbu na&nbsp;zem a&nbsp;ztříská toho sraba, který mu&nbsp;odloudil dívky vypůjčeným autobusem Hudby Hradní stráže, až&nbsp;z&nbsp;něj budou cucky lítat, až&nbsp;z&nbsp;něj krev bude cákat na&nbsp;všecky strany, docákne i&nbsp;na bílý skútr a&nbsp;celý ho&nbsp;pocáká. Toto je&nbsp;dnešní cíl Jiřího Dostála, jinak to&nbsp;nemá cenu, jinak to&nbsp;může zabalit. Jenže Palo si&nbsp;vůbec nevšiml, že&nbsp;se&nbsp;Jiří Dostál dostavil. A&nbsp;že by&nbsp;si&nbsp;měli dávat přes hubu, to&nbsp;by&nbsp;ho&nbsp;ve&nbsp;snu nenapadlo.</span></p>
          <p class="chunk" data-nb-ref-number="131" data-nb-words="104" data-nb-chars="582"><span class="idea" data-nb-ref-number="131" id="idea131" data-nb-words="104" data-nb-chars="582">Ráchel seděla Dušánkovi po&nbsp;boku, občas ulízla ze&nbsp;sklenice před sebou, aniž si&nbsp;uvědomila, co&nbsp;pije. Pivo to&nbsp;bylo, Bernard. Ráchel byla šťastná. Možná by&nbsp;to&nbsp;pivo neměla pít, co&nbsp;když je&nbsp;v&nbsp;naději? Před časem, ještě ve&nbsp;věznici, slíbila Dušánkovi syna Josefa. Co&nbsp;když se&nbsp;v&nbsp;ní už&nbsp;cosi takového chystá? Její Dušánek se&nbsp;konečně probudil. Zdá se, že&nbsp;stojí nohama na&nbsp;zemi a&nbsp;je odhodlán dostát svému poslání. Rukávy už&nbsp;má&nbsp;vykasané, jen se&nbsp;do&nbsp;toho pustit. Všichni lidé tady v&nbsp;Lidovém domě jsou nachystaní mu&nbsp;v&nbsp;tom pomáhat. Také Ráchel bude stát po&nbsp;boku tomu chlapovi, který se&nbsp;z&nbsp;Dušánka vyklubal.</span></p>
          <p class="chunk" data-nb-ref-number="132" data-nb-words="96" data-nb-chars="557"><span class="idea" data-nb-ref-number="132" id="idea132" data-nb-words="96" data-nb-chars="557">Hospoda byla plná. Venku se&nbsp;setmělo a&nbsp;nikomu se&nbsp;nechtělo domů. Jiří Dostál se&nbsp;rozhodl, že&nbsp;se&nbsp;s&nbsp;tím srabem Lovečkem neporve, že&nbsp;si&nbsp;dá&nbsp;raději pivo. Skútr nechá před hospodou a&nbsp;domů dojde pěšky. Nálada v&nbsp;Lidovém domě byla stále veselejší a&nbsp;bujařejší, k&nbsp;pivu začal Bernardýn roznášet kořalku, Lid se&nbsp;začal objímat a&nbsp;zvedat ruce nad hlavu. Došlo na&nbsp;lidové i&nbsp;zlidovělé písně, a&nbsp;zrovna když zpívali „Co jste, hasiči, co&nbsp;jste dělali, že&nbsp;jste nám ten pívo-, pívo-, pívovárek shořet nechali“, bylo to&nbsp;těsně před půlnocí, začaly houkat sirény. Všechny sirény ve&nbsp;městě.</span></p>
          <p class="chunk" data-nb-ref-number="133" data-nb-words="52" data-nb-chars="309"><span class="idea" data-nb-ref-number="133" id="idea133" data-nb-words="52" data-nb-chars="309">Lidé vyběhli z&nbsp;Lidového domu i&nbsp;z&nbsp;ostatních hospod, vináren, kaváren a&nbsp;restaurací, probuzení spáči s&nbsp;rozcuchanými vlasy se&nbsp;vyklonili z&nbsp;oken, někteří vyběhli z&nbsp;domů v&nbsp;pyžamu nebo v&nbsp;noční košili v&nbsp;domnění, že&nbsp;hoří, že&nbsp;jim shoří dům. Ale nehořelo. Když sirény umlkly, lidé uslyšeli nad hlavami temný hukot motorů.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./revoluce_025.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>