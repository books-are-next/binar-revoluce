<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IX">
    <meta name="apple-mobile-web-app-capable" content="yes">
    <title>IX</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./revoluce_015.html">
    <link rel="next" href="./revoluce_017.html">
    <meta name="nb-order" content="12">
    <link rel="self" href="revoluce_016.html">
    <meta name="nb-identifier" content="binar-revoluce-23d4618">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="7349" data-nb-chars="45935">
    <nav role="doc-toc">
      <ul class="plain section">
        <li><a href="revoluce_006.html">PRVNÍ ČÁST Před</a></li>
        <li><a href="revoluce_008.html">I</a></li>
        <li><a href="revoluce_009.html">II</a></li>
        <li><a href="revoluce_010.html">III</a></li>
        <li><a href="revoluce_011.html">IV</a></li>
        <li><a href="revoluce_012.html">V</a></li>
        <li><a href="revoluce_013.html">VI</a></li>
        <li><a href="revoluce_014.html">VII</a></li>
        <li><a href="revoluce_015.html">VIII</a></li>
        <li><a href="revoluce_016.html">IX</a></li>
        <li><a href="revoluce_017.html">DRUHÁ ČÁST Po</a></li>
        <li><a href="revoluce_019.html">I</a></li>
        <li><a href="revoluce_020.html">II</a></li>
        <li><a href="revoluce_021.html">III</a></li>
        <li><a href="revoluce_022.html">IV</a></li>
        <li><a href="revoluce_023.html">V</a></li>
        <li><a href="revoluce_024.html">VI</a></li>
        <li><a href="revoluce_025.html">VII</a></li>
        <li><a href="revoluce_026.html">Epilog</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./revoluce_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">IX</span></h1>
        <section>
          <p class="chunk" data-nb-ref-number="2" data-nb-words="41" data-nb-chars="240"><span class="idea" data-nb-ref-number="2" id="idea2" data-nb-words="41" data-nb-chars="240">Byla z&nbsp;toho revoluce. Co&nbsp;jiného, když se&nbsp;rozzlobený Lid vyhrne z&nbsp;hospod do&nbsp;ulic a&nbsp;do čela se&nbsp;mu&nbsp;postaví Vlasta Revoluce? Když doba je&nbsp;zralá, establišment rozežraný a&nbsp;degenerovaný, když naši Zlatí hoši prohrají s&nbsp;Pobřežím slonoviny tři nula!</span></p>
          <p class="chunk" data-nb-ref-number="3" data-nb-words="82" data-nb-chars="542"><span class="idea" data-nb-ref-number="3" id="idea3" data-nb-words="82" data-nb-chars="542">Muselo to&nbsp;dopadnout zrovna takhle?&nbsp;– Má-li dojít k&nbsp;události fatálního dopadu, k&nbsp;dějinnému zvratu, nestačí jeden podnět, ani jedna jediná příčina není dostatečná k&nbsp;tomu, aby propukla revoluce. Vždyť revoluce je&nbsp;nevšední dějinný úkaz. Je&nbsp;zapotřebí příznivého shluku okolností, jenž historici příštích generací budou pracně rozplétat a&nbsp;nakonec se&nbsp;shodnou na&nbsp;této vágní charakteristice: Doba už&nbsp;byla zralá. Nebo dokonce: Doba byla těhotná revolucí. Ano, jinak to&nbsp;dopadnout nemohlo a&nbsp;napravit nebo vrátit zpátky se&nbsp;to&nbsp;nedá, hýbat s&nbsp;dějinami nelze.</span></p>
          <p class="chunk" data-nb-ref-number="4" data-nb-words="134" data-nb-chars="950"><span class="idea" data-nb-ref-number="4" id="idea4" data-nb-words="134" data-nb-chars="950">Ve&nbsp;chvíli, kdy se&nbsp;Lid vyhrnul do&nbsp;ulic, establišment si&nbsp;hověl ve&nbsp;svém příjemném postavení, pokládal je&nbsp;za&nbsp;neotřesitelné: ve&nbsp;vilách se&nbsp;zahradami opevněnými zdivem, zadrátovanými ostnatým a&nbsp;žiletkovým drátem, omotanými signálními stěnami proti vetřelcům, hlídanými kamerovými systémy a&nbsp;gorilami ovládajícími asijská bojová umění se&nbsp;samurajskými meči i&nbsp;holýma rukama a&nbsp;nohama, se&nbsp;strážci vycvičenými ve&nbsp;střelbě z&nbsp;ručních palných zbraní rozmanitých ráží a&nbsp;kadencí, také ve&nbsp;střelbě z&nbsp;luků a&nbsp;kuší a&nbsp;ve vrhání nožů nejen speciálních vrhacích, též kuchyňských a&nbsp;kapesních. Rovněž granáty, jak obranné, tak útočné, dovedly gorily házet s&nbsp;neuvěřitelnou přesností na&nbsp;neuvěřitelnou vzdálenost. Žádné z&nbsp;těchto umění však nemusely praktikovat, samotný jejich zjev byl dostatečně odstrašujícím prostředkem, třebaže vězely v&nbsp;solidních občanských oblecích a&nbsp;s&nbsp;decentními kravatami řádně uvázanými. To&nbsp;vše dodávalo jejich zaměstnavatelům klamný pocit jistoty a&nbsp;bezpečí.</span></p>
          <p class="chunk" data-nb-ref-number="5" data-nb-words="139" data-nb-chars="915"><span class="idea" data-nb-ref-number="5" id="idea5" data-nb-words="139" data-nb-chars="915">Nemravný přebytek finančních prostředků nabytých legálně i&nbsp;nelegálně umožňoval establišmentu mít, nač si&nbsp;jen pomyslel, a&nbsp;oddávat se&nbsp;nákladným rozkoším a&nbsp;všelijakým zvrácenostem, které dokážou Lid popudit a&nbsp;které tu&nbsp;z&nbsp;hlediska vyššího principu mravního nebudeme popisovat ani uvádět. Establišment byl nafoukaný, přezíravý, arogantní a&nbsp;zpupný. V&nbsp;luxusních oděvech, ověšený zlatem a&nbsp;drahokamy, doprovázený značkovými psy a&nbsp;blondýnami s&nbsp;dlouhýma nohama a&nbsp;silikonovými prsy pořádal na&nbsp;dálnici&nbsp;D1 závody luxusních aut v&nbsp;běžném provozu, lítal soukromými tryskáči do&nbsp;Bretaně na&nbsp;ústřice a&nbsp;zahrát si&nbsp;koňské polo na&nbsp;zamrzlé Štrbské pleso, kaviár jedl naběračkou bez chleba, koupal se&nbsp;v&nbsp;pravém šampaňském, jako by&nbsp;sekt z&nbsp;jižní Moravy nestačil, posmíval se&nbsp;chudým, nazýval je&nbsp;hladovými a&nbsp;špinavými sockami a&nbsp;neplatil řádně daně. Lid už&nbsp;ho&nbsp;měl plné zuby. A&nbsp;co čert nechtěl, naši Zlatí hoši prohráli tři nula s&nbsp;Pobřežím slonoviny!</span></p>
          <p class="chunk" data-nb-ref-number="6" data-nb-words="82" data-nb-chars="527"><span class="idea" data-nb-ref-number="6" id="idea6" data-nb-words="82" data-nb-chars="527">K&nbsp;uzrání doby pro revoluci přispělo ještě zhroucení a&nbsp;rozpuštění dolní komory parlamentu, demise vlády a&nbsp;opilý pan prezident Bořek Bouchala na&nbsp;Hradě, armáda zkorumpovaná a&nbsp;rozfrcaná po&nbsp;všelijakých misích na&nbsp;Blízkém, Středním, Vzdáleném i&nbsp;Velmi Vzdáleném východě a&nbsp;policie ve&nbsp;stávce za&nbsp;splnění oprávněných požadavků: zvýšení platů, červené obušky a&nbsp;teplé prádlo. Dále pak nesmíme zapomenout, že&nbsp;naší Zlatí hoši prohráli v&nbsp;Abidjanu tři nula. V&nbsp;ledním hokeji! A&nbsp;ještě taky pivo zdražilo v&nbsp;průměru o&nbsp;padesát šest haléřů na&nbsp;půllitr.</span></p>
          <p class="chunk" data-nb-ref-number="7" data-nb-words="55" data-nb-chars="361"><span class="idea" data-nb-ref-number="7" id="idea7" data-nb-words="55" data-nb-chars="361">Jakmile se&nbsp;Lid vyhrnul do&nbsp;ulic, zjistil, že&nbsp;neví co&nbsp;si&nbsp;počít. Měl rozšířené zornice a&nbsp;opojný pocit svobody. Teď se&nbsp;může všecko! Dychtil vykonat čin, jenže jaký? Naštěstí v&nbsp;jeho čele kráčela zkušená revolucionářka Vlasta Zlámalová zvaná Revoluce, charismatická, boubelatá bytost, která ví&nbsp;nejlíp, co&nbsp;revoluce potřebuje. Pozvedla pravici zaťatou v&nbsp;pěst a&nbsp;zvolala:</span></p>
          <p class="chunk" data-nb-ref-number="8" data-nb-words="2" data-nb-chars="13"><span class="idea" data-nb-ref-number="8" id="idea8" data-nb-words="2" data-nb-chars="13">„Na rozhlas!“</span></p>
          <p class="chunk" data-nb-ref-number="9" data-nb-words="20" data-nb-chars="138"><span class="idea" data-nb-ref-number="9" id="idea9" data-nb-words="20" data-nb-chars="138">„Na rozhlas!“ zvolalo také dítě, které nesla na&nbsp;ramenou, a&nbsp;pozvedlo pravičku, v&nbsp;níž svíralo slaboproudařské kleštičky s&nbsp;červenými držadly.</span></p>
          <p class="chunk" data-nb-ref-number="10" data-nb-words="14" data-nb-chars="77"><span class="idea" data-nb-ref-number="10" id="idea10" data-nb-words="14" data-nb-chars="77">„Na rozhlas!“ zvolal nadšený Lid a&nbsp;vydal se&nbsp;k&nbsp;rozhlasu. Spokojen, že&nbsp;zná cíl.</span></p>
          <p class="chunk" data-nb-ref-number="11" data-nb-words="78" data-nb-chars="508"><span class="idea" data-nb-ref-number="11" id="idea11" data-nb-words="78" data-nb-chars="508">Revoluce kromě rozhlasu nutně potřebuje také televizi a&nbsp;tisk, veškeré sdělovací prostředky, aby měla spojení s&nbsp;Lidem a&nbsp;mohla řídit a&nbsp;koordinovat. Aby mohla manipulovat revolučními masami, udílet pokyny a&nbsp;rozkazy, informovat veškeré obyvatelstvo o&nbsp;revolučních úspěších a&nbsp;neinformovat o&nbsp;revolučních neúspěších. Aby se&nbsp;jí&nbsp;dění nevymklo z&nbsp;rukou, a&nbsp;vymkne-li se, aby se&nbsp;vymklo co&nbsp;nejméně. Aby Revoluce měla všechno pod kontrolou. Na&nbsp;televizi a&nbsp;tisk také brzy dojde, nejde všecko naráz. Rozhlas je&nbsp;na&nbsp;prvním místě.</span></p>
          <p class="chunk" data-nb-ref-number="12" data-nb-words="38" data-nb-chars="260"><span class="idea" data-nb-ref-number="12" id="idea12" data-nb-words="38" data-nb-chars="260">Vedle Vlasty chvátala v&nbsp;čele povstavšího lidu Ráchel Pospíšilová a&nbsp;snažila se&nbsp;euforické vůdkyni sdělit cosi důležitého. Jenže Vlasta plná adrenalinu neviděla, neslyšela, hnala se&nbsp;vpřed, v&nbsp;hlavě se&nbsp;jí&nbsp;hromadily revoluční myšlenky, které za&nbsp;chvilku sdělí národu.</span></p>
          <p class="chunk" data-nb-ref-number="13" data-nb-words="69" data-nb-chars="457"><span class="idea" data-nb-ref-number="13" id="idea13" data-nb-words="69" data-nb-chars="457">„Vlasto! Poslouchej mě, Vlasto,“ naléhala Ráchel. „Musíme osvobodit Dušánka!“ Tahala Revoluci za&nbsp;sukni, ale Vlasta nedbala, nevnímala, před očima měla vítězství. Vítězství revoluce, své revoluce, svoje vítězství. Zakrátko promluví k&nbsp;Lidu této země, její hlas bude slyšet všude, ve&nbsp;všech koutech naší vlasti bude slyšet Vlastu a&nbsp;veškerý Lid v&nbsp;celé naší vlasti se&nbsp;bude řídit jejími pokyny, protože zrovna vypukla revoluce a&nbsp;Vlasta Revoluce stojí v&nbsp;jejím čele.</span></p>
          <p class="chunk" data-nb-ref-number="14" data-nb-words="138" data-nb-chars="815"><span class="idea" data-nb-ref-number="14" id="idea14" data-nb-words="138" data-nb-chars="815">Jakmile dorazili k&nbsp;budově rozhlasu, nařídila Vlasta Lidu, aby počkal venku, dovnitř se&nbsp;všechen nevejde, a&nbsp;co by&nbsp;tam dělal. Kdyby Lid začal mluvit do&nbsp;rozhlasu najednou, nebylo by&nbsp;mu&nbsp;rozumět, protože každý by&nbsp;říkal něco jiného, co&nbsp;pokládá za&nbsp;nejdůležitější, začal by&nbsp;se&nbsp;mezi sebou dohadovat, možná by&nbsp;si&nbsp;vjel do&nbsp;vlasů, byla by&nbsp;z&nbsp;toho mela, pranice, a&nbsp;s&nbsp;revolucí by&nbsp;byl konec už&nbsp;dneska odpoledne. Jen ať&nbsp;Lid počká hezky venku, Vlasta ví&nbsp;nejlíp, co&nbsp;je&nbsp;zapotřebí Lidu za&nbsp;Lid povědět, zatímco tribun Lidu Petr Semlela se&nbsp;schoval, v&nbsp;nejvýznamnější, osudové chvíli svůj Lid opustil; v&nbsp;okamžiku, kdy revoluce vzplála, neboť se&nbsp;naskytl nejvhodnější okamžik, zalezl tribun do&nbsp;prádelny, protože se&nbsp;bál jedné rozlícené ženské. Propásl pravý okamžik a&nbsp;z&nbsp;tribuna Lidu stal se&nbsp;zrádcem. Kdoví jak to&nbsp;s&nbsp;ním skončí, až&nbsp;ho&nbsp;Lid vyšťárá.</span></p>
          <p class="chunk" data-nb-ref-number="15" data-nb-words="107" data-nb-chars="643"><span class="idea" data-nb-ref-number="15" id="idea15" data-nb-words="107" data-nb-chars="643">Lid čekal na&nbsp;Vlastu před rozhlasem a&nbsp;byla ho&nbsp;veliká síla; stále ho&nbsp;přibývalo, zaplnil všechny okolní ulice, také Riegrovy sady a&nbsp;náměstí Míru, sady Svatopluka Čecha, náměstí krále Jiříka a&nbsp;Vinohradský hřbitov, shromáždění Lidu sahalo z&nbsp;kopečka přes Koňský trh až&nbsp;na&nbsp;Můstek, táhlo se&nbsp;přes náměstí Republiky, Havelský trh, Staroměstské náměstí a&nbsp;Josefovem k&nbsp;řece, dosahovalo až&nbsp;na&nbsp;pravý břeh. Lidu bylo v&nbsp;ulicích mnohem víc než po&nbsp;vítězství našich Zlatých hochů v&nbsp;Naganu, protože revoluce je&nbsp;víc než hokej, víc než kopaná. Vždyť revoluce se&nbsp;týká všech, i&nbsp;těch, kteří se&nbsp;o&nbsp;hokej nebo fotbal nezajímají. I&nbsp;těch, kteří se&nbsp;nezajímají ani o&nbsp;revoluci.</span></p>
          <p class="chunk" data-nb-ref-number="16" data-nb-words="163" data-nb-chars="1054"><span class="idea" data-nb-ref-number="16" id="idea16" data-nb-words="163" data-nb-chars="1054">Od&nbsp;revolučního Lidu nelze očekávat špetku trpělivosti. V&nbsp;revolučním Lidu to&nbsp;vře, všechno v&nbsp;něm směřuje k&nbsp;přímé akci: Vyházet je&nbsp;z&nbsp;oken, ty&nbsp;hajzly! Pověsit je&nbsp;na&nbsp;lucerny! Stáhnout z&nbsp;nich kůži zaživa! Roztrhat! Pošlapat! Zapálit!&nbsp;– Několik zdatných pořízků rozhoupalo černou audinu zaparkovanou v&nbsp;zákazu parkování a&nbsp;převrátilo ji&nbsp;koly vzhůru. Skla se&nbsp;tříštila, alarm houkal, benzin stékal na&nbsp;dlažbu a&nbsp;Roman pyroman škrtl zapalovačem. Trochu to&nbsp;bouchlo, vzplálo, alarm přestal houkat, pěkně to&nbsp;hořelo, Lid zatleskal a&nbsp;zvolal: Umí! Ještě pár dalších aut obrátili kolečky vzhůru a&nbsp;zapálili, moc se&nbsp;jim to&nbsp;líbilo, propadli tomu. Pak začaly vzduchem létat dlažební kostky, mířily do&nbsp;výkladních skříní. Jenže to&nbsp;nebylo jen tak, sklo ve&nbsp;výkladních skříních je&nbsp;značně pevné, pevnější, než bývávalo za&nbsp;první republiky, za&nbsp;války, nebo ve&nbsp;dnech květnového povstání. Kdo chce rozbít výkladní skříň, musí přitlačit. Revoluce dá&nbsp;pěkně zabrat. Musí se&nbsp;také drancovat, obchody se&nbsp;samy nevydrancují. Lidu nezbylo než přiložit ruku k&nbsp;dílu, aby revoluce probíhala jaksepatří.</span></p>
          <p class="chunk" data-nb-ref-number="17" data-nb-words="107" data-nb-chars="693"><span class="idea" data-nb-ref-number="17" id="idea17" data-nb-words="107" data-nb-chars="693">Legální držitelé střelných zbraní si&nbsp;pro ně&nbsp;honem odskočili domů, protože beze střelby se&nbsp;revoluce neobejde. Také majitelé nelegálně držených střelných zbraní si&nbsp;je&nbsp;vyzvedli z&nbsp;důmyslných úkrytů a&nbsp;oprávněně předpokládali, že&nbsp;za&nbsp;revoluce se&nbsp;ilegální zbraně stanou legálními. Střelbou se&nbsp;výkladní skříně rozbíjely mnohem lépe a&nbsp;drancovalo se&nbsp;mnohem snadněji.&nbsp;– Drancování se&nbsp;Lidu zalíbilo, čas čekání na&nbsp;Vlastu plynul rychleji, připadalo mu&nbsp;to&nbsp;mnohem zábavnější a&nbsp;užitečnější než sedět v&nbsp;hospodě a&nbsp;pít spořádaně pivo z&nbsp;půllitrů a&nbsp;kořalku z&nbsp;půldecových skleniček. Při drancování mohli urážet láhvím hrdla a&nbsp;lít si&nbsp;kořalku a&nbsp;šampaňské rovnou do&nbsp;chřtánu. Zadarmo! Jen pozor na&nbsp;střepy a&nbsp;ostré okraje!</span></p>
          <p class="chunk" data-nb-ref-number="18" data-nb-words="198" data-nb-chars="1292"><span class="idea" data-nb-ref-number="18" id="idea18" data-nb-words="198" data-nb-chars="1292">Co&nbsp;na&nbsp;to&nbsp;policie? Zrovna stávkovala za&nbsp;oprávněné požadavky a&nbsp;kompetentní činitelé ji&nbsp;zcela ignorovali. Jako by&nbsp;vůbec nestávkovala! Ministr vnitra byl na&nbsp;lovu bažantů v&nbsp;bažantnici zámku Konopiště s&nbsp;policejním prezidentem, který se&nbsp;svými podřízenými hochy a&nbsp;děvčaty nestávkoval z&nbsp;osobních důvodů, protože plat měl dostatečný, červený obušek mu&nbsp;přidělili při nástupu do&nbsp;funkce a&nbsp;teplé zimní prádlo vyfasoval v&nbsp;centrálním skladu policejního teplého prádla ve&nbsp;dvojím vyhotovení protekčně. Neměl žádný důvod stávkovat. Bažantů bylo na&nbsp;Konopišti dost pro několik ministrů a&nbsp;policejních ředitelů, a&nbsp;tak stříleli jak o&nbsp;Silvestru, aby si&nbsp;toho užili, dokud jsou ve&nbsp;funkci a&nbsp;mohou střílet ze&nbsp;státních pušek do&nbsp;státních bažantů. Byl tam s&nbsp;nimi také ministr války, ale ten do&nbsp;bažantů nestřílel, protože nesnáší pohled na&nbsp;krev a&nbsp;z&nbsp;toho příšerného bouchání mu&nbsp;zaléhaly uši. Odklidil se&nbsp;do&nbsp;síně s&nbsp;krbem, přikládal do&nbsp;ohně buková polena a&nbsp;četl si&nbsp;Jiráskovo <em>Temno,</em> které tu&nbsp;zanechal nedočtené arcivévoda Ferdinand. Když se&nbsp;stávkující policie dozvěděla o&nbsp;revoluci a&nbsp;pochopila, že&nbsp;si&nbsp;své oprávněné požadavky jen tak nevystávkuje, svlékla uniformy, oblékla džínsy, mikiny a&nbsp;bundičky, odložila služební obušky a&nbsp;se služebními pistolemi v&nbsp;podpažních pouzdrech se&nbsp;smísila s&nbsp;revoltujícím Lidem. Stala se&nbsp;jeho součástí.</span></p>
        </section>
        <section>
          <p class="chunk" data-nb-ref-number="19" data-nb-words="122" data-nb-chars="745"><span class="idea" data-nb-ref-number="19" id="idea19" data-nb-words="122" data-nb-chars="745">Vzhledem k&nbsp;revoluci význam poníženého, z&nbsp;rozhlasu vyhozeného tovaryše zvuku Pala Lovečka notně vzrostl, snad i&nbsp;převýšil význam, kterému se&nbsp;těšil před vyhozením. Protože se&nbsp;přidal na&nbsp;správnou stranu. Kdyby tak jeho oblíbená děvčata z&nbsp;Ďífy viděla, jak odhodlaně kráčí po&nbsp;boku Vlasty Revoluce v&nbsp;čele revolučních mas, jak spolu s&nbsp;ní hrdě vstupuje do&nbsp;budovy rozhlasu hlavním vchodem, jistě by&nbsp;mu&nbsp;odpustila tu&nbsp;jeho poněkud trapnou rozhlasovou epizodu se&nbsp;zbabělým tribunem Lidu, která se&nbsp;jim tak hrubě nelíbila a&nbsp;za niž s&nbsp;ním generální ředitel rozvázal pracovní poměr pro ztrátu důvěry. Teď se&nbsp;tam vrací se&nbsp;štítem a&nbsp;ukazuje Vlastě Revoluci kudy. Protože to&nbsp;tu&nbsp;zná.&nbsp;– Samotný generální ředitel jim kráčí v&nbsp;ústrety a&nbsp;rozpřahuje ruce, všechny by&nbsp;je&nbsp;objal.</span></p>
          <p class="chunk" data-nb-ref-number="20" data-nb-words="58" data-nb-chars="352"><span class="idea" data-nb-ref-number="20" id="idea20" data-nb-words="58" data-nb-chars="352">„Vítám vás u&nbsp;nás, nositelé revoluce!“ zahlaholil generální ředitel srdečně. „Však už&nbsp;byl nejvyšší čas. Náš rozhlas je&nbsp;revoluci zcela k&nbsp;službám.&nbsp;– Buďte zdráva, paní Vlasto Revoluce, vždycky jsem byl pro progres a&nbsp;revoluce, to&nbsp;je&nbsp;ono! To&nbsp;jsme už&nbsp;nutně potřebovali. Zdar, Palo, ty&nbsp;jeden kluku ušatej. Máš moc pěknou kravatu. Revoluční, to&nbsp;se&nbsp;pozná hned.“</span></p>
          <p class="chunk" data-nb-ref-number="21" data-nb-words="18" data-nb-chars="127"><span class="idea" data-nb-ref-number="21" id="idea21" data-nb-words="18" data-nb-chars="127">„Servus, Laco,“ odpověděl mu&nbsp;Loveček s&nbsp;potměšilým úsměvem a&nbsp;trochou shovívavosti. „Co ty&nbsp;tvoje rybičky, ještě ti&nbsp;nepochcípaly?“</span></p>
          <p class="chunk" data-nb-ref-number="22" data-nb-words="10" data-nb-chars="77"><span class="idea" data-nb-ref-number="22" id="idea22" data-nb-words="10" data-nb-chars="77">„Některé pochcípaly, jiné nepochcípaly. Čert vzal rybičky, ať&nbsp;žije revoluce!“</span></p>
          <p class="chunk" data-nb-ref-number="23" data-nb-words="2" data-nb-chars="10"><span class="idea" data-nb-ref-number="23" id="idea23" data-nb-words="2" data-nb-chars="10">„Ať žije!“</span></p>
          <p class="chunk" data-nb-ref-number="24" data-nb-words="29" data-nb-chars="198"><span class="idea" data-nb-ref-number="24" id="idea24" data-nb-words="29" data-nb-chars="198">„Nejlepší bude, když zajdeme za&nbsp;paní režisérkou Vožatou,“ navrhl Vlastě znalec poměrů a&nbsp;přední revolucionář Palo. „A&nbsp;ty, Laco, běž generálně ředitelovat. Zatím… Až&nbsp;tě&nbsp;budeme potřebovat, dáme vědět.“</span></p>
          <p class="chunk" data-nb-ref-number="25" data-nb-words="14" data-nb-chars="72"><span class="idea" data-nb-ref-number="25" id="idea25" data-nb-words="14" data-nb-chars="72">Generální ředitel srazil kufry a&nbsp;šel. Když zašel za&nbsp;roh, dal se&nbsp;do&nbsp;běhu.</span></p>
          <p class="chunk" data-nb-ref-number="26" data-nb-words="176" data-nb-chars="1137"><span class="idea" data-nb-ref-number="26" id="idea26" data-nb-words="176" data-nb-chars="1137">Palo odvedl Vlastu s&nbsp;Jenůfkou a&nbsp;Ráchel do&nbsp;režie studia sedm s&nbsp;otví­ratelnými okny. Také částečně vystřízlivělý pan Šustek s&nbsp;plyšovým krokodýlem v&nbsp;ruce držel s&nbsp;nimi krok. Vždyť k&nbsp;nim vlastně patřil. Snažil se&nbsp;vrátit hračku Jenůfce, ale ta&nbsp;o&nbsp;ni ztratila zájem, teď má&nbsp;v&nbsp;ruce jinou, revoluční hračku&nbsp;– Palovy spojařské kleštičky. Tak tedy Palo nasměroval Šustka s&nbsp;krokodýlem do&nbsp;kantýny. Stačilo naznačit kudy. Paní režisérka Vožatá seděla na&nbsp;pojízdné židli, zvolna upíjela sherry z&nbsp;broušené skleničky a&nbsp;režírovala pořad Kolem dokola, který před usnutím připravil redaktor Osvald Ostrý; padesát minut informací, názorů a&nbsp;dojmů ze&nbsp;všech koutů. Tentokrát to&nbsp;byly tři reportáže krajských korespondentů: Nahánění Talinského rybníka, Sběr barevných kovů a&nbsp;jeho důsledky na&nbsp;Ostravsku a&nbsp;Zanedbané cestičky okolo Frýdku-Místku. Pořad uzavírala úvaha Pavla Plece o&nbsp;příčinách a&nbsp;důsledcích zvýšeného výskytu srn a&nbsp;srnců. U&nbsp;mikrofonu ve&nbsp;studiu seděl hlasatel pan Metoděj Klepeta a&nbsp;zlaté knoflíčky u&nbsp;manžet se&nbsp;mu&nbsp;leskly. Četl Plecovu úvahu, protože její autor měl všechny myslitelné vady řeči a&nbsp;také prskal do&nbsp;mikrofonu, takže byl ve&nbsp;studiu nepoužitelný.</span></p>
          <p class="chunk" data-nb-ref-number="27" data-nb-words="31" data-nb-chars="221"><span class="idea" data-nb-ref-number="27" id="idea27" data-nb-words="31" data-nb-chars="221">„Ach, vy&nbsp;máte, Palo, tuze pěknou kravatu!“ zvolala paní režisérka Vožatá, když spatřila tovaryše zvuku Lovečka ve&nbsp;dveřích. „Není na&nbsp;ní&nbsp;vyobrazena sopka Kaiakakapplapatlalalokul soptící lávu na&nbsp;chrpy v&nbsp;modřanském džbánku?“</span></p>
          <p class="chunk" data-nb-ref-number="28" data-nb-words="17" data-nb-chars="101"><span class="idea" data-nb-ref-number="28" id="idea28" data-nb-words="17" data-nb-chars="101">„Máte pravdu, paní režisérko, ale v&nbsp;tuto chvíli to&nbsp;není důležité. Důležitější je, koho vám sem vedu.“</span></p>
          <p class="chunk" data-nb-ref-number="29" data-nb-words="5" data-nb-chars="31"><span class="idea" data-nb-ref-number="29" id="idea29" data-nb-words="5" data-nb-chars="31">„Kohopak mi&nbsp;sem, Palo, vedete?“</span></p>
          <p class="chunk" data-nb-ref-number="30" data-nb-words="8" data-nb-chars="64"><span class="idea" data-nb-ref-number="30" id="idea30" data-nb-words="8" data-nb-chars="64">„Samotnou Vlastu Revoluci s&nbsp;doprovodem. Vypukla totiž revoluce.“</span></p>
          <p class="chunk" data-nb-ref-number="31" data-nb-words="67" data-nb-chars="442"><span class="idea" data-nb-ref-number="31" id="idea31" data-nb-words="67" data-nb-chars="442">„Opravdu? Opravdová revoluce?“ podivila se&nbsp;paní režisérka. „Jako v&nbsp;pětačtyřicátém!“ zvolala štěstím bez sebe. „To byla přece také revoluce, já&nbsp;to&nbsp;vím, vždyť jsem byla u&nbsp;toho. Vždyť o&nbsp;tom pokaž­dé v&nbsp;květnu vyprávím, aby se&nbsp;nezapomnělo. Vždyť jsem pamětnice účastnice,“ chlubila se&nbsp;Vlastě. „Na pomoc bojující Praze! Takto jsem volala do&nbsp;mikrofonu, když vypuklo povstání. Kdybyste chtěla, milostivá paní, ráda znovu zavolám. A&nbsp;pak jsme vyhráli.“</span></p>
          <p class="chunk" data-nb-ref-number="32" data-nb-words="19" data-nb-chars="115"><span class="idea" data-nb-ref-number="32" id="idea32" data-nb-words="19" data-nb-chars="115">„My také vyhrajeme,“ řekla Vlasta odhodlaně, „ani nebudete muset volat o&nbsp;pomoc. Jen už&nbsp;mě&nbsp;pusťte k&nbsp;tomu mikrofonu.“</span></p>
          <p class="chunk" data-nb-ref-number="33" data-nb-words="33" data-nb-chars="196"><span class="idea" data-nb-ref-number="33" id="idea33" data-nb-words="33" data-nb-chars="196">„S&nbsp;radostí, paní Revoluce. Jako bych tu&nbsp;ve&nbsp;studiu sedm, jediném s&nbsp;otvíratelnými okny v&nbsp;celém rádiu, čekala na&nbsp;tento okamžik. Nejdřív se&nbsp;však musíte se&nbsp;mnou napít. Co&nbsp;byste řekla skleničce sherry?“</span></p>
          <p class="chunk" data-nb-ref-number="34" data-nb-words="11" data-nb-chars="67"><span class="idea" data-nb-ref-number="34" id="idea34" data-nb-words="11" data-nb-chars="67">„Sherry, říkáte? A&nbsp;proč ne, sherry… Však nám ta&nbsp;revoluce ne­uteče.“</span></p>
          <p class="chunk" data-nb-ref-number="35" data-nb-words="23" data-nb-chars="136"><span class="idea" data-nb-ref-number="35" id="idea35" data-nb-words="23" data-nb-chars="136">„Mami, mami, já&nbsp;mám taky žížu!“ ozvala se&nbsp;Jenůfka dosud tiše sledující dění zpoza Vlastiny sukně. „Ať mi&nbsp;ta&nbsp;stará čarodějnice dá&nbsp;napít!“</span></p>
          <p class="chunk" data-nb-ref-number="36" data-nb-words="34" data-nb-chars="188"><span class="idea" data-nb-ref-number="36" id="idea36" data-nb-words="34" data-nb-chars="188">„To je&nbsp;ale roztomilý andílek,“ zajásala paní režisérka. „Je to&nbsp;vaše dcerunka, paní Revoluce? Jako by&nbsp;vám z&nbsp;oka vypadla. Až&nbsp;na&nbsp;ty&nbsp;černé vlásky a&nbsp;ta černá očka, ty&nbsp;budou jistě po&nbsp;tatínkovi…“</span></p>
          <p class="chunk" data-nb-ref-number="37" data-nb-words="40" data-nb-chars="263"><span class="idea" data-nb-ref-number="37" id="idea37" data-nb-words="40" data-nb-chars="263">„Nemám žádnýho tatínka. Nepotřebuju. Hele, co&nbsp;mám!“ Jenůfka ukázala paní Vožaté Palův dárek a&nbsp;už už&nbsp;se&nbsp;chystala přecvaknout kleštičkami kabel od&nbsp;mikrofonu. Naštěstí měl Palo postřeh a&nbsp;nehodě zabránil. Vyrvat kleště z&nbsp;křehkých dětských ruček se&nbsp;mu&nbsp;však nepodařilo.</span></p>
          <p class="chunk" data-nb-ref-number="38" data-nb-words="19" data-nb-chars="115"><span class="idea" data-nb-ref-number="38" id="idea38" data-nb-words="19" data-nb-chars="115">Sherry bylo víc než polovina láhve, také druhá sklenka se&nbsp;našla, ale malinovka pro malou holčičku v&nbsp;košíčku nebyla.</span></p>
          <p class="chunk" data-nb-ref-number="39" data-nb-words="5" data-nb-chars="38"><span class="idea" data-nb-ref-number="39" id="idea39" data-nb-words="5" data-nb-chars="38">„Takové malé holčičky sherry nemůžou…“</span></p>
          <p class="chunk" data-nb-ref-number="40" data-nb-words="11" data-nb-chars="73"><span class="idea" data-nb-ref-number="40" id="idea40" data-nb-words="11" data-nb-chars="73">„Můžou, co&nbsp;by&nbsp;nemohly!“ namítla Jenůfka rozhodně. „Copak je&nbsp;to&nbsp;jedovatý?“</span></p>
          <p class="chunk" data-nb-ref-number="41" data-nb-words="16" data-nb-chars="90"><span class="idea" data-nb-ref-number="41" id="idea41" data-nb-words="16" data-nb-chars="90">„Jedovaté to&nbsp;věru není,“ zasmála se&nbsp;paní Vožatá. „To bych byla mrtvá už&nbsp;přes půl století.“</span></p>
          <p class="chunk" data-nb-ref-number="42" data-nb-words="2" data-nb-chars="12"><span class="idea" data-nb-ref-number="42" id="idea42" data-nb-words="2" data-nb-chars="12">„Tak vidíš!“</span></p>
          <p class="chunk" data-nb-ref-number="43" data-nb-words="39" data-nb-chars="254"><span class="idea" data-nb-ref-number="43" id="idea43" data-nb-words="39" data-nb-chars="254">Nedalo se&nbsp;nic dělat, Jenůfka si&nbsp;prosadila svou, opila se&nbsp;jedním douškem a&nbsp;vmžiku usnula. Aspoň byl od&nbsp;ní&nbsp;pokoj, Vlasta mohla nerušeně promlouvat k&nbsp;národu. Ještě musela uklidnit vzrušenou kaplanku: Jakmile domluví, potáhnou na&nbsp;věznici a&nbsp;vysvobodí Dušánka.</span></p>
          <p class="chunk" data-nb-ref-number="44" data-nb-words="14" data-nb-chars="91"><span class="idea" data-nb-ref-number="44" id="idea44" data-nb-words="14" data-nb-chars="91">„Jen aby nebylo pozdě…“ lamentovala Ráchel. „K&nbsp;čemu celá revoluce, kdyby mně ho&nbsp;popravili…“</span></p>
        </section>
        <section>
          <p class="chunk" data-nb-ref-number="45" data-nb-words="230" data-nb-chars="1395"><span class="idea" data-nb-ref-number="45" id="idea45" data-nb-words="230" data-nb-chars="1395">Lid je&nbsp;veličina osob, které toho mají spoustu společného, ale ne&nbsp;všechno, všechno ne. Každý je&nbsp;jiný. Lidu je&nbsp;mnoho a&nbsp;není jednotný v&nbsp;názorech ani ve&nbsp;skutcích. S&nbsp;revolucí teď všichni souhlasí. Ano, revoluce, ano, ano, ano! Ale jak? Jak dál? Jak dál, to&nbsp;jim řekne Vlasta prostřednictvím rozhlasu; zformuluje názory, které Lid přijme za&nbsp;své, aby netápal v&nbsp;rozporech a&nbsp;bezradnosti. Zatím si&nbsp;krátil chvíli drancováním obchodů a&nbsp;zapalováním hořlavých pouličních objektů. Část Lidu se&nbsp;nemohla drancování nabažit, drancovala by&nbsp;od&nbsp;rána do&nbsp;večera a&nbsp;pak ještě celou noc, protože v&nbsp;noci je&nbsp;tma a&nbsp;požáry jsou krásné, viditelnější než za&nbsp;dne. A&nbsp;nazítří by&nbsp;drancovala znovu. Jiná část Lidu byla už&nbsp;drancování nabažena a&nbsp;neshledávala na&nbsp;něm tolik zábavného, čekala trpělivě, až&nbsp;Vlasta v&nbsp;rádiu pronese svůj proslov a&nbsp;řekne jim, co&nbsp;dál, aby to&nbsp;mělo smysl, aby se&nbsp;revoluce pohnula kupředu. Tato část Lidu přešlapovala po&nbsp;dlažbě z&nbsp;nohy na&nbsp;nohu a&nbsp;v&nbsp;hloučcích si&nbsp;vyprávěla rozmanité příběhy ze&nbsp;života, co&nbsp;viděla v&nbsp;televizi, jak měli hrát naši Zlatí hoši s&nbsp;Pobřežím slonoviny a&nbsp;jak nehráli, co&nbsp;s&nbsp;načatou revolucí… Velice frekventovaným tématem byly nemoci, šedý zákal, kyčelní klouby, zvláště pak infarkty, mozkové mrtvice a&nbsp;rakovina. Hovořilo se&nbsp;také o&nbsp;tom, jak nejlépe a&nbsp;nejúčinněji zazimovat chalupu či&nbsp;chatu, zabezpečit ji&nbsp;proti hlodavcům, kolik žere sitygou a&nbsp;jestli stojí za&nbsp;to, měnit letní pneumatiky za&nbsp;zimní.</span></p>
          <p class="chunk" data-nb-ref-number="46" data-nb-words="41" data-nb-chars="235"><span class="idea" data-nb-ref-number="46" id="idea46" data-nb-words="41" data-nb-chars="235">Radikálnější část Lidu napadlo, že&nbsp;by&nbsp;mohli drancovat příbytky establišmentu za&nbsp;tlustými zdmi, když už&nbsp;se&nbsp;tak sešli a&nbsp;je jich na&nbsp;to&nbsp;dost. Mohli by&nbsp;si&nbsp;přitom zaplavat v&nbsp;krytých bazénech s&nbsp;ohřívanou vodou a&nbsp;něco si&nbsp;na&nbsp;trávníku ugrilovat.</span></p>
          <p class="chunk" data-nb-ref-number="47" data-nb-words="20" data-nb-chars="121"><span class="idea" data-nb-ref-number="47" id="idea47" data-nb-words="20" data-nb-chars="121">„Ale co&nbsp;ty&nbsp;jejich gorily?“ namítl Růžička z&nbsp;Kobylis, mládenec s&nbsp;líčky červenými a&nbsp;levým uchem odstávajícím víc než pravé.</span></p>
          <p class="chunk" data-nb-ref-number="48" data-nb-words="64" data-nb-chars="381"><span class="idea" data-nb-ref-number="48" id="idea48" data-nb-words="64" data-nb-chars="381">„Co by,“ namítl policista Salajka z&nbsp;Motola, pořízek v&nbsp;džínsech a&nbsp;bundičce, podobně rostlý jako zmiňované gorily. Sáhl do&nbsp;podpaždí a&nbsp;vytáhl služební pistoli. „Když to&nbsp;nepůjde bez boje, bude se&nbsp;bojovat.“ Policista Salajka pochopil, co&nbsp;od&nbsp;něj revoluce požaduje a&nbsp;co od&nbsp;ní&nbsp;může získat, když mu&nbsp;stát odpírá zvýšení platu, červený obušek a&nbsp;teplé prádlo.&nbsp;– Táhlo se&nbsp;tedy na&nbsp;čtvrť bohatců.</span></p>
          <p class="chunk" data-nb-ref-number="49" data-nb-words="60" data-nb-chars="380"><span class="idea" data-nb-ref-number="49" id="idea49" data-nb-words="60" data-nb-chars="380">Jakmile dostaly gorily od&nbsp;svých zaměstnavatelů příkaz bránit je&nbsp;do&nbsp;posledního muže, povolily si&nbsp;kravaty nebo je&nbsp;zahodily, vypnuly signální stěny a&nbsp;hlídací kamery, otevřely brány a&nbsp;vchody do&nbsp;krytých bazénů, rozpřáhly ruce a&nbsp;s&nbsp;radostným úsměvem vykročily Lidu vstříc. Vždyť i&nbsp;gorily pocházejí z&nbsp;Lidu této země a&nbsp;jsou jeho součástí. V&nbsp;tuto historickou chvíli si&nbsp;uvědomily, kam patří.</span></p>
          <p class="chunk" data-nb-ref-number="50" data-nb-words="37" data-nb-chars="239"><span class="idea" data-nb-ref-number="50" id="idea50" data-nb-words="37" data-nb-chars="239">Vyděšený establišment si&nbsp;uvědomil, že&nbsp;z&nbsp;tajných skrýší a&nbsp;soukromých protiatomových krytů ho&nbsp;Lid snadno vyšťárá, když se&nbsp;gorily zachovaly tak mrzce a&nbsp;zradily své chlebodárce, naskákal do&nbsp;helikoptér, vznesl se&nbsp;do&nbsp;vzduchu a&nbsp;uprchl do&nbsp;neznáma.</span></p>
          <p class="chunk" data-nb-ref-number="51" data-nb-words="72" data-nb-chars="468"><span class="idea" data-nb-ref-number="51" id="idea51" data-nb-words="72" data-nb-chars="468">Gorily otevřely ledničky, bary a&nbsp;sklepy svých zaměstnavatelů, a&nbsp;kdo se&nbsp;chtěl vykoupat v&nbsp;teplé vodě, tomu půjčily plavky. Lidu ve&nbsp;čtvrti bohatých došlo, že&nbsp;revoluce je&nbsp;vlastně veliká, všelidová slavnost. Na&nbsp;ostříhaných trávnících ve&nbsp;spadaném listí a&nbsp;na zahradních stolech se&nbsp;jedlo, pilo, hodovalo, vyhrávala hudba reprodukovaná i&nbsp;živá, grily se&nbsp;žhavily, ohně plály, střílelo se&nbsp;do&nbsp;vzduchu, veselilo, radovalo… Zítra se&nbsp;nejde do&nbsp;práce, děti nemusí do&nbsp;školy, je&nbsp;revoluce!</span></p>
        </section>
        <section>
          <p class="chunk" data-nb-ref-number="52" data-nb-words="56" data-nb-chars="336"><span class="idea" data-nb-ref-number="52" id="idea52" data-nb-words="56" data-nb-chars="336">Do&nbsp;tiché věznice se&nbsp;vkrádal večer. Počátkem listopadu se&nbsp;večer vkrádá už&nbsp;odpoledne a&nbsp;nedá se&nbsp;s&nbsp;tím nic dělat, nanejvýš rozsvítit. Na&nbsp;oddělení&nbsp;OOO se&nbsp;rozsvěcet nemuselo, svítí se&nbsp;tam nepřetržitě, protože tu&nbsp;nejsou okna a&nbsp;strážný Béďa musí vidět na&nbsp;vězně. U&nbsp;vězňů odsouzených k&nbsp;trestu smrti se&nbsp;předpokládá větší motivace k&nbsp;pilování mříží.</span></p>
          <p class="chunk" data-nb-ref-number="53" data-nb-words="22" data-nb-chars="120"><span class="idea" data-nb-ref-number="53" id="idea53" data-nb-words="22" data-nb-chars="120">Dušánek měl na&nbsp;sobě pruhovaný župan, aby tu&nbsp;neseděl jen tak v&nbsp;pyžamu, a&nbsp;zabořený v&nbsp;ušáku četl si&nbsp;poklidně Karla Poláčka:</span></p>
          <p class="chunk" data-nb-ref-number="54" data-nb-words="15" data-nb-chars="94"><span class="idea" data-nb-ref-number="54" id="idea54" data-nb-words="15" data-nb-chars="94">„Kdybys mě, můj tatíčku, nenaučil krásti, moh jsem bejt dnes chloubou svý drahý český vlasti…“</span></p>
          <p class="chunk" data-nb-ref-number="55" data-nb-words="53" data-nb-chars="339"><span class="idea" data-nb-ref-number="55" id="idea55" data-nb-words="53" data-nb-chars="339">Selektivní naslouchání fungovalo báječně, bez něj by&nbsp;se&nbsp;z&nbsp;těch dobře slyšitelných keců, které se&nbsp;linuly ze&nbsp;Pštrosa ve&nbsp;vedlejší kobce, zbláznil. Je&nbsp;s&nbsp;podivem, že&nbsp;se&nbsp;ještě nezbláznil strážný Béďa za&nbsp;stolem. Dušánka z&nbsp;poutavé četby nevyrušil ani vpád štráfkomanda, které vtrhlo na&nbsp;oddělení vyzbrojeno obušky, pouty a&nbsp;lepicí páskou na&nbsp;koberce.</span></p>
          <p class="chunk" data-nb-ref-number="56" data-nb-words="58" data-nb-chars="347"><span class="idea" data-nb-ref-number="56" id="idea56" data-nb-words="58" data-nb-chars="347">„Kdybych se&nbsp;bejval dobře učil, moh jsem bejt dneska profesorem, ale že&nbsp;jsem se&nbsp;neučil, tak jsem se&nbsp;stal loupežníkem…“ četl si&nbsp;Dušánek, zatímco vedle v&nbsp;kobce štráfkomando zalepilo Pštrosovi kušnu lepicí páskou a&nbsp;spoutalo mu&nbsp;ruce i&nbsp;nohy. Pak ho&nbsp;zmalovalo pendreky. A&nbsp;to všechno proto, aby měl Dušánek klid, protože osudová chvíle je&nbsp;už&nbsp;přede dveřmi.</span></p>
          <p class="chunk" data-nb-ref-number="57" data-nb-words="17" data-nb-chars="85"><span class="idea" data-nb-ref-number="57" id="idea57" data-nb-words="17" data-nb-chars="85">„Nemám na&nbsp;tom světě žádný potěšení a&nbsp;moje mladý oudy musej shnít ve&nbsp;vězení.&nbsp;– Ba&nbsp;jó.“</span></p>
          <p class="chunk" data-nb-ref-number="58" data-nb-words="35" data-nb-chars="239"><span class="idea" data-nb-ref-number="58" id="idea58" data-nb-words="35" data-nb-chars="239">Dušánkovo selektivní naslouchání vyřadilo všechny nepříjemné zvuky, také příchod pana Dostálka a&nbsp;jeho pacholíků. Dneska nemají na&nbsp;sobě červené kápě, oblékli se&nbsp;do&nbsp;fraků, obuli lakýrky a&nbsp;uvázali černé motýlky. Vyklubali se&nbsp;z&nbsp;nich sklepníci.</span></p>
          <p class="chunk" data-nb-ref-number="59" data-nb-words="32" data-nb-chars="204"><span class="idea" data-nb-ref-number="59" id="idea59" data-nb-words="32" data-nb-chars="204">„Pane Beránku, večeře!“ zahlaholil pan Dostálek ode dveří. Nevěděl, že&nbsp;ho&nbsp;Dušánek neslyší, a&nbsp;proto nechápal, že&nbsp;sedí zahloubán do&nbsp;knihy v&nbsp;ušatém křesle a&nbsp;nevšímá si, jak pacholíci číšníci chystají tabuli.</span></p>
          <p class="chunk" data-nb-ref-number="60" data-nb-words="33" data-nb-chars="196"><span class="idea" data-nb-ref-number="60" id="idea60" data-nb-words="33" data-nb-chars="196">„Z&nbsp;toho, rodičové, příklad si&nbsp;vemte a&nbsp;svoje dítky na&nbsp;loupežnictví nedávejte!&nbsp;– Ba&nbsp;né!“ Dušánek dočetl a&nbsp;odložil knihu. V&nbsp;tu ránu si&nbsp;všiml činnosti v&nbsp;kobce a&nbsp;vyřadil selektivnost svého naslouchání.</span></p>
          <p class="chunk" data-nb-ref-number="61" data-nb-words="53" data-nb-chars="380"><span class="idea" data-nb-ref-number="61" id="idea61" data-nb-words="53" data-nb-chars="380">„Při takto jedinečné příležitosti vás nemohu nechat samotného. Večeřet budeme spolu,“ oznámil pan Dostálek a&nbsp;pokynul Dušánkovi, aby usedl. Na&nbsp;stole byl damaškový ubrus, porcelán s&nbsp;jemným zeleným dekorem, vyrobený ve&nbsp;vídeňské porcelánce Augarten, příbory dostatečně těžké, ale stříbro to&nbsp;nebylo, nejspíš alpaka. „Ten řízek jste vybral znamenitě, nic lepšího vás nemohlo napadnout.“</span></p>
          <p class="chunk" data-nb-ref-number="62" data-nb-words="12" data-nb-chars="69"><span class="idea" data-nb-ref-number="62" id="idea62" data-nb-words="12" data-nb-chars="69">Pod Dušánkem se&nbsp;podlomila kolena. Už&nbsp;je&nbsp;to&nbsp;tady: jeho poslední řízek.</span></p>
          <p class="chunk" data-nb-ref-number="63" data-nb-words="24" data-nb-chars="138"><span class="idea" data-nb-ref-number="63" id="idea63" data-nb-words="24" data-nb-chars="138">„Měl bych si&nbsp;umýt ruce,“ řekl tiše. Před jídlem si&nbsp;vždycky umývá ruce, maminka na&nbsp;to&nbsp;dbala. Aby se&nbsp;nenakazil ošklivou nemocí. Aby neumřel.</span></p>
        </section>
        <section>
          <p class="chunk" data-nb-ref-number="64" data-nb-words="55" data-nb-chars="324"><span class="idea" data-nb-ref-number="64" id="idea64" data-nb-words="55" data-nb-chars="324">Ráchel se&nbsp;celou dobu, co&nbsp;táhli na&nbsp;rozhlas a&nbsp;také v&nbsp;rozhlase, snažila Vlastu přesvědčit o&nbsp;prvořadosti osvobození Dušánka. Vždyť byl odsouzen k&nbsp;trestu smrti a&nbsp;neví se, kdy bude popraven. Co&nbsp;když dnes večer nebo zítra ráno? Co&nbsp;když je&nbsp;už&nbsp;dokonáno a&nbsp;vzhledem k&nbsp;revolučnímu dění zpráva o&nbsp;popravě Dušana Beránka nebyla zveřejněna?</span></p>
          <p class="chunk" data-nb-ref-number="65" data-nb-words="155" data-nb-chars="1000"><span class="idea" data-nb-ref-number="65" id="idea65" data-nb-words="155" data-nb-chars="1000">Vlasta však Ráchelina úpěnlivého volání nedbala. Vlasta byla pohlcena revolucí, byla v&nbsp;jejím vleku. Ačkoli o&nbsp;revoluci neustále přemýšlela a&nbsp;zabývala se&nbsp;jí, mluvila o&nbsp;ní v&nbsp;hospodě i&nbsp;při nakupování, psala o&nbsp;revoluci odborné stati a&nbsp;přednášela, revoluce ji&nbsp;zaskočila. Vlasta nevěděla jak dál. Stanula v&nbsp;jejím čele, a&nbsp;teď nezbývá než jednat. Nejprve bylo zapotřebí artikulovat několik tezí, aby revoluční kvas dostal fazónu a&nbsp;směřování. Toto je&nbsp;třeba honem honem vyslovit, aby si&nbsp;nadšeně rabující Lid nerozraboval celou svoji krásnou vlast. Pak může zvážit další kroky. Hezky postupně. Dušánkův osud ji&nbsp;najednou přestal znepokojovat. V&nbsp;hlavě jí&nbsp;rotovala spousta nápadů, jenže na&nbsp;jejich promýšlení a&nbsp;přesné formulování, popřípadě konzultace s&nbsp;fundovanými intelektuály nebyl čas. Stejně by&nbsp;při pluralitě názorů nemuselo dojít ke&nbsp;shodě. Pokud by&nbsp;ke&nbsp;shodě došlo, byla by&nbsp;to&nbsp;jenom shoda názorů. Ale co&nbsp;revoluce? Revoluce kašle na&nbsp;shodu názorů intelektuálských myslitelů, ta&nbsp;si&nbsp;po&nbsp;svém dělá v&nbsp;ulicích, co&nbsp;chce.</span></p>
          <p class="chunk" data-nb-ref-number="66" data-nb-words="44" data-nb-chars="301"><span class="idea" data-nb-ref-number="66" id="idea66" data-nb-words="44" data-nb-chars="301">Vlasta Revoluce si&nbsp;sedla k&nbsp;mikrofonu, paní režisérka Vožatá otevřela okno do&nbsp;parku. Ptáčci tentokrát ani nepípli, jejich cvrlikání zaniklo v&nbsp;rachotu revoluce: výkřiky, střelba, třeskot tříštěného skla a&nbsp;detonace. Palo Loveček čekal nad ovládacím panelem na&nbsp;pokyn. Bude to&nbsp;rovnou, naživo. Červená, teď!</span></p>
          <p class="chunk" data-nb-ref-number="67" data-nb-words="20" data-nb-chars="109"><span class="idea" data-nb-ref-number="67" id="idea67" data-nb-words="20" data-nb-chars="109">„Ahoj, lidi,“ začala Vlasta. „Všichni lidi této země! Konečně jsme se&nbsp;dočkali. Už&nbsp;je&nbsp;to&nbsp;tady. Už&nbsp;je&nbsp;to&nbsp;tady!“</span></p>
          <p class="chunk" data-nb-ref-number="68" data-nb-words="27" data-nb-chars="180"><span class="idea" data-nb-ref-number="68" id="idea68" data-nb-words="27" data-nb-chars="180">V&nbsp;těchto místech přimixoval Palo bouřlivý potlesk a&nbsp;výkřiky nadšení, ovace tisícihlavého davu natočené před lety na&nbsp;koncertu The Plastic People of&nbsp;the Universe v&nbsp;Prostřední Rakové.</span></p>
          <p class="chunk" data-nb-ref-number="69" data-nb-words="38" data-nb-chars="222"><span class="idea" data-nb-ref-number="69" id="idea69" data-nb-words="38" data-nb-chars="222">„To, co&nbsp;slyšíme a&nbsp;vidíme kolem sebe, to, čeho se&nbsp;všichni účastníme, to&nbsp;je&nbsp;– revoluce!“ pokračovala Vlasta. „Ten, kdo k&nbsp;vám teď hovoří, je&nbsp;– Vlasta Revoluce!“&nbsp;– Palo opět zapracoval a&nbsp;přimíchal ovace z&nbsp;plastického koncertu.</span></p>
          <p class="chunk" data-nb-ref-number="70" data-nb-words="34" data-nb-chars="191"><span class="idea" data-nb-ref-number="70" id="idea70" data-nb-words="34" data-nb-chars="191">„Poslyšte, lidi, co&nbsp;vám teď řeknu, a&nbsp;nepřerušujte mě, není třeba tleskat, ještě jsme nevyhráli. Je&nbsp;třeba&nbsp;– jednat! Revoluce chce&nbsp;– činy!“ Vlasta mávala na&nbsp;Pala, ať&nbsp;už&nbsp;s&nbsp;těmi ovacemi dá&nbsp;pokoj.</span></p>
          <p class="chunk" data-nb-ref-number="71" data-nb-words="34" data-nb-chars="188"><span class="idea" data-nb-ref-number="71" id="idea71" data-nb-words="34" data-nb-chars="188">„Tak jo,“ řekl Palo dotčeně. Vždyť to&nbsp;myslel dobře, vždyť to&nbsp;byl jeho příspěvek revoluci. Připadal si&nbsp;jen s&nbsp;rukama v&nbsp;klíně a&nbsp;se sluchátky na&nbsp;uších málo využitý. Vždyť revoluce, to&nbsp;je&nbsp;akce.</span></p>
          <p class="chunk" data-nb-ref-number="72" data-nb-words="64" data-nb-chars="404"><span class="idea" data-nb-ref-number="72" id="idea72" data-nb-words="64" data-nb-chars="404">„Revoluce není rozmar ani běžný prostředek politiky, revoluce je&nbsp;krajní řešení,“ pokračovala Vlasta nerušeně a&nbsp;její hlas se&nbsp;linul nejen z&nbsp;rozhlasových přijímačů ve&nbsp;všech koutech naší vlasti, ale také z&nbsp;reproduktorů místních rozhlasů ve&nbsp;všech obcích naší vlasti, které místní rozhlas mají, protože revoluce je&nbsp;tím nejdůležitějším, co&nbsp;teď zrovna je, a&nbsp;týká se&nbsp;každého z&nbsp;nás, i&nbsp;těch, kteří kašlou na&nbsp;všecko.</span></p>
          <p class="chunk" data-nb-ref-number="73" data-nb-words="71" data-nb-chars="419"><span class="idea" data-nb-ref-number="73" id="idea73" data-nb-words="71" data-nb-chars="419">„Revoluce je&nbsp;nutnost,“ řekla Vlasta do&nbsp;mikrofonu důrazně a&nbsp;přesvědčivě. „Co bychom si&nbsp;bez revoluce počali!&nbsp;– Revoluce osvobodí Lid, nás všechny, od&nbsp;poroby!&nbsp;– Revoluce svrhne vládu tmy a&nbsp;nastolí vládu světla!&nbsp;– Despotický prezident bude nahrazen osvíceným!&nbsp;– Kdo má&nbsp;hodně, dá&nbsp;těm, kteří mají málo nebo nic!&nbsp;– Revoluce stanoví pevné ceny nápojů!&nbsp;– Je&nbsp;konec s&nbsp;lhaním a&nbsp;nenávistí! Ať&nbsp;žije pravda a&nbsp;láska! Ať&nbsp;žije revoluce!“</span></p>
          <p class="chunk" data-nb-ref-number="74" data-nb-words="38" data-nb-chars="255"><span class="idea" data-nb-ref-number="74" id="idea74" data-nb-words="38" data-nb-chars="255">Nebylo toho mnoho, co&nbsp;Vlasta Revoluce řekla do&nbsp;rozhlasu. Neměla to&nbsp;promyšlené, nebylo to&nbsp;rozumné ani uskutečnitelné, sama tomu nevěřila. Ale blábol to&nbsp;byl revoluční. Bez takových blábolů se&nbsp;revoluce neobejde.&nbsp;– Nakonec ještě vyzvala k&nbsp;ukončení drancování.</span></p>
          <p class="chunk" data-nb-ref-number="75" data-nb-words="33" data-nb-chars="216"><span class="idea" data-nb-ref-number="75" id="idea75" data-nb-words="33" data-nb-chars="216">„Revolucionáři nejsou banda lupičů! Nadrancujte si, co&nbsp;je&nbsp;třeba, jen to&nbsp;nejnutnější, ale zbytečně to&nbsp;neprotahujte. Revoluce přece není jen o&nbsp;drancování, revoluce je&nbsp;hlavně o&nbsp;svobodě. Pryč s&nbsp;despotou! Vzhůru na&nbsp;Hrad!“</span></p>
          <p class="chunk" data-nb-ref-number="76" data-nb-words="23" data-nb-chars="139"><span class="idea" data-nb-ref-number="76" id="idea76" data-nb-words="23" data-nb-chars="139">Palo vypnul mikrofon a&nbsp;pustil do&nbsp;éteru Smetanu: „Uhodila naše hodina! Otevřely se&nbsp;brány! Pražská se&nbsp;vzbudila chudina a&nbsp;zahraje si&nbsp;na&nbsp;pány!“</span></p>
          <p class="chunk" data-nb-ref-number="77" data-nb-words="14" data-nb-chars="78"><span class="idea" data-nb-ref-number="77" id="idea77" data-nb-words="14" data-nb-chars="78">„Na Hrad?“ zděsila se&nbsp;Ráchel. „Zrovna teď na&nbsp;Hrad, když je&nbsp;Dušánek ve&nbsp;vězení?“</span></p>
          <p class="chunk" data-nb-ref-number="78" data-nb-words="7" data-nb-chars="58"><span class="idea" data-nb-ref-number="78" id="idea78" data-nb-words="7" data-nb-chars="58">„Na Hrad!“ zahlaholila Jenůfka radostně. „Za princeznama!“</span></p>
        </section>
        <section>
          <p class="chunk" data-nb-ref-number="79" data-nb-words="136" data-nb-chars="835"><span class="idea" data-nb-ref-number="79" id="idea79" data-nb-words="136" data-nb-chars="835">Řízek vypadal pěkně a&nbsp;panu Dostálkovi zřejmě chutnal; byl osmažený do&nbsp;temnějšího zlatova a&nbsp;přetékal talíři přes okraje. Pacholíci ve&nbsp;fracích se&nbsp;sice tvářili číšnicky odtažitě, jistě by&nbsp;však takovýmto řízkem nepohrdli. Ani příbor by&nbsp;nemuseli, klidně by&nbsp;ho&nbsp;vzali do&nbsp;rukou. Dušánek nejedl, nedokázal polknout jediné sousto. Také polévku nechal stát. Už&nbsp;vystydla. Studená polévka není k&nbsp;ničemu, ale řízek se&nbsp;dá&nbsp;jíst i&nbsp;vychladlý. Láďa, Sváťa, Kája a&nbsp;Pepíček budou o&nbsp;něj losovat. Kdyby ho&nbsp;rozkrájeli na&nbsp;čtyři díly, dostalo by&nbsp;se&nbsp;na&nbsp;každého. Není však jisté, že&nbsp;by&nbsp;kráječ krájel spravedlivě. Jistě by&nbsp;na&nbsp;někoho vybyl menší kousek. Pak by&nbsp;si&nbsp;záviděli, osočovali by&nbsp;se, a&nbsp;to by&nbsp;vedlo k&nbsp;nevraživostem, v&nbsp;pevném kolektivu by&nbsp;vznikla trhlina. Kdo by&nbsp;je&nbsp;pak rozsoudil… Pan Dostálek? Ten se&nbsp;prkotinami nezabývá. Losování je&nbsp;spravedlivé a&nbsp;vzrušující.</span></p>
          <p class="chunk" data-nb-ref-number="80" data-nb-words="87" data-nb-chars="534"><span class="idea" data-nb-ref-number="80" id="idea80" data-nb-words="87" data-nb-chars="534">Večeře pro dva dorazila do&nbsp;věznice ve&nbsp;speciálních, teplotu udržujících nádobách z&nbsp;hotelu Šroubek, jehož kuchyně je&nbsp;řízky proslavená po&nbsp;celé střední Evropě. Řízek nebyl sám: jako předkrm se&nbsp;dávala šunková rolka s&nbsp;křenovou šlehačkou, pak hovězí polévka s&nbsp;játrovými knedlíčky, přílohou k&nbsp;řízku byl vlašský salát jak o&nbsp;štědré večeři a&nbsp;nakonec dezert&nbsp;– valašský frgál se&nbsp;švestkami. Ale ten už&nbsp;byl na&nbsp;účet podniku. Pan hoteliér Šroubek věřil, že&nbsp;když odsouzenec k&nbsp;smrti sní jeho valašský frgál, v&nbsp;hotelu Šroubek stoupne tržba o&nbsp;dvě třetiny.</span></p>
          <p class="chunk" data-nb-ref-number="81" data-nb-words="118" data-nb-chars="703"><span class="idea" data-nb-ref-number="81" id="idea81" data-nb-words="118" data-nb-chars="703">„Vám nechutná?“ divil se&nbsp;pan Dostálek. „Vždyť je&nbsp;to&nbsp;dobré! Takový pěkný řízek z&nbsp;krkovičky, správně prorostlý a&nbsp;šťavnatý, dobře usmažený… Z&nbsp;kýty bývají taky dobré, ale ta&nbsp;prorostlost jim chybí, prorostlost dává řízku říz a&nbsp;šťavnatost, rozplývavost na&nbsp;jazyku, tu&nbsp;pravou křehkost. Také z&nbsp;kotlety lze usmažit řízek, ale řeknu vám, pane Beránku, je&nbsp;to&nbsp;sušina. Kdyby byl velký hlad, prosím. Nebo kdyby nebylo na&nbsp;vybranou. Sníst se&nbsp;to&nbsp;dá, ale uctít někoho kotletou, to&nbsp;tak zrovna.“ Vtom si&nbsp;pan Dostálek všiml, jak se&nbsp;Dušánek nimrá v&nbsp;jídle, jak honí hrášek ze&nbsp;salátu po&nbsp;talíři. „No, když nechcete, nikdo vás nutit nebude. Ale řeknu vám, pane Beránku, šlapete si&nbsp;po&nbsp;štěstí. Takovýto řízek vám už&nbsp;nikdo neusmaží.“</span></p>
          <p class="chunk" data-nb-ref-number="82" data-nb-words="2" data-nb-chars="10"><span class="idea" data-nb-ref-number="82" id="idea82" data-nb-words="2" data-nb-chars="10">„Když já…“</span></p>
          <p class="chunk" data-nb-ref-number="83" data-nb-words="12" data-nb-chars="62"><span class="idea" data-nb-ref-number="83" id="idea83" data-nb-words="12" data-nb-chars="62">„Dejte si&nbsp;aspoň frgál. Můžete i&nbsp;můj, já&nbsp;na&nbsp;sladké moc nejsem.“</span></p>
          <p class="chunk" data-nb-ref-number="84" data-nb-words="9" data-nb-chars="45"><span class="idea" data-nb-ref-number="84" id="idea84" data-nb-words="9" data-nb-chars="45">„To bych ani ten… Nějak mi&nbsp;to&nbsp;neto… Nekouše.“</span></p>
          <p class="chunk" data-nb-ref-number="85" data-nb-words="30" data-nb-chars="174"><span class="idea" data-nb-ref-number="85" id="idea85" data-nb-words="30" data-nb-chars="174">„Ale pivo, pivo si&nbsp;dáte, že. Pivo se&nbsp;nekouše, haha,“ pan Dostálek otevřel dvě láhve plzeňské dvanáctky a&nbsp;nalil sobě i&nbsp;Dušánkovi. „Tak na&nbsp;zdraví, pane Beránek. Ať&nbsp;nám slouží!“</span></p>
          <p class="chunk" data-nb-ref-number="86" data-nb-words="34" data-nb-chars="208"><span class="idea" data-nb-ref-number="86" id="idea86" data-nb-words="34" data-nb-chars="208">Pan Dostálek vyzunkl sklenici nadvakrát. Dušánek měl klapku v&nbsp;hrdle pevně sevřenou a&nbsp;nedokázal polknout ani hlt plzeňské dvanáctky. Pivo mu&nbsp;vylítlo z&nbsp;úst, pocákalo stůl s&nbsp;jídlem a&nbsp;docáklo až&nbsp;na&nbsp;pana Dostálka.</span></p>
          <p class="chunk" data-nb-ref-number="87" data-nb-words="5" data-nb-chars="28"><span class="idea" data-nb-ref-number="87" id="idea87" data-nb-words="5" data-nb-chars="28">„Promiňte. Nějak mi&nbsp;to… to.“</span></p>
          <p class="chunk" data-nb-ref-number="88" data-nb-words="47" data-nb-chars="273"><span class="idea" data-nb-ref-number="88" id="idea88" data-nb-words="47" data-nb-chars="273">„Nic se&nbsp;neděje, chápu, nejste zvyklý na&nbsp;takové věci. Příště by&nbsp;to&nbsp;bylo snadnější, jenže…“ Tu&nbsp;se&nbsp;pan Dostálek zarazil a&nbsp;nedořekl. Podíval se&nbsp;na&nbsp;hodinky. „Když to&nbsp;nejde, tak to&nbsp;nejde, přece to&nbsp;nebudeme lámat přes koleno. Stejně už&nbsp;je&nbsp;čas.&nbsp;– Pacholíčci, do&nbsp;montérek!“ zavelel.</span></p>
          <p class="chunk" data-nb-ref-number="89" data-nb-words="70" data-nb-chars="433"><span class="idea" data-nb-ref-number="89" id="idea89" data-nb-words="70" data-nb-chars="433">Pacholíci se&nbsp;rovnou tady, na&nbsp;oddělení OOO, v&nbsp;Dušánkově kobce, svlékli z&nbsp;fraků, frakových kalhot a&nbsp;frakových košilí, odvázali si&nbsp;číšnické motýlky, oděvy uložili na&nbsp;ramínka a&nbsp;zavěsili na&nbsp;mříž. Bylo to&nbsp;velice dekorativní, jako na&nbsp;divadle, když hrají Camuse. Rázem se&nbsp;ocitli v&nbsp;černých punčocháčích. Nazí do&nbsp;půli těla vyndali z&nbsp;kufru rudé kápě a&nbsp;škorně se&nbsp;zvednutou špičkou, přepásali se&nbsp;opasky širokými, vybíjanými&nbsp;– a&nbsp;byli v&nbsp;montérkách.</span></p>
        </section>
        <section>
          <p class="chunk" data-nb-ref-number="90" data-nb-words="12" data-nb-chars="59"><span class="idea" data-nb-ref-number="90" id="idea90" data-nb-words="12" data-nb-chars="59">Pan prezident zase pil a&nbsp;první dáma se&nbsp;na&nbsp;to&nbsp;nemohla dívat.</span></p>
          <p class="chunk" data-nb-ref-number="91" data-nb-words="5" data-nb-chars="26"><span class="idea" data-nb-ref-number="91" id="idea91" data-nb-words="5" data-nb-chars="26">„Bořku, ty&nbsp;už&nbsp;zase piješ!“</span></p>
          <p class="chunk" data-nb-ref-number="92" data-nb-words="100" data-nb-chars="605"><span class="idea" data-nb-ref-number="92" id="idea92" data-nb-words="100" data-nb-chars="605">„Nepiju zase,“ namítl pan prezident posmutněle. „Piju,“ připustil a&nbsp;napil se&nbsp;rovnou z&nbsp;láhve, v&nbsp;níž byla kromě kořalky uvězněna dobře rostlá hruška Williamsova. Jak ji&nbsp;tam vecpali takovým úzkým hrdlem? Musela do&nbsp;láhve narůst na&nbsp;stromě, jinak se&nbsp;to&nbsp;nedá vysvětlit. Musel to&nbsp;být moc krásný strom plný láhví, ve&nbsp;kterých dozrávají hrušky. Na&nbsp;podzim se&nbsp;láhve očešou a&nbsp;nalije se&nbsp;do&nbsp;nich kořalka. Jak ji&nbsp;odtud vyndá, tu&nbsp;hrušku, až&nbsp;láhev dopije? Dlouho to&nbsp;trvat nebude… Má&nbsp;kvůli tomu rozbít takovou pěknou láhev? Škoda by&nbsp;jí&nbsp;bylo. Prezident musí být dobrým hospodářem. Dobrý hospodář nerozbije kvůli hrušce flašku.</span></p>
          <p class="chunk" data-nb-ref-number="93" data-nb-words="8" data-nb-chars="42"><span class="idea" data-nb-ref-number="93" id="idea93" data-nb-words="8" data-nb-chars="42">„Nemůžu se&nbsp;na&nbsp;to&nbsp;dívat,“ řekla první dáma.</span></p>
          <p class="chunk" data-nb-ref-number="94" data-nb-words="3" data-nb-chars="17"><span class="idea" data-nb-ref-number="94" id="idea94" data-nb-words="3" data-nb-chars="17">„Tak se&nbsp;nedívej.“</span></p>
          <p class="chunk" data-nb-ref-number="95" data-nb-words="22" data-nb-chars="126"><span class="idea" data-nb-ref-number="95" id="idea95" data-nb-words="22" data-nb-chars="126">„Dobře,“ řekla první dáma, vyrvala manželovi láhev s&nbsp;hruškou z&nbsp;ruky a&nbsp;nechala se&nbsp;odvézt s&nbsp;láhví do&nbsp;Velkých Šírých Rodných Lán.</span></p>
          <p class="chunk" data-nb-ref-number="96" data-nb-words="107" data-nb-chars="683"><span class="idea" data-nb-ref-number="96" id="idea96" data-nb-words="107" data-nb-chars="683">„Trhni si!“ volal za&nbsp;ní&nbsp;pan prezident. „Se mnou nevyjebeš.“ Vratkým krokem se&nbsp;odebral do&nbsp;knihovny, kterou dědí prezidenti po&nbsp;prvním panu prezidentovi i&nbsp;s&nbsp;psacím stolem a&nbsp;výhledem na&nbsp;město. První pan prezident by&nbsp;se&nbsp;tuze divil, co&nbsp;má&nbsp;Bořek Bouchala v&nbsp;tajné zásuvce zděděného psacího stolu: dvanáct láhví kořalky! Nebyly v&nbsp;nich žádné hrušky, neprovokovaly k&nbsp;planým úvahám a&nbsp;bylo v&nbsp;nich víc tekutiny. Pan prezident zavěsil na&nbsp;kliku zvenčí cedulku „NERUŠIT“ a&nbsp;otevřel první láhev. Stačilo zakroutit plechovým uzávěrem a&nbsp;bylo odšpuntováno. Když se&nbsp;pan prezident v&nbsp;knihovně takto zamyslel, vystačil si&nbsp;sám. Ani nepostradatelnou pravou ruku, prvního sekretáře Nykla Nyklíčka tu&nbsp;nemusel mít.</span></p>
          <p class="chunk" data-nb-ref-number="97" data-nb-words="51" data-nb-chars="336"><span class="idea" data-nb-ref-number="97" id="idea97" data-nb-words="51" data-nb-chars="336">„Nykl, Nykl, Nyklíček je&nbsp;sekretář na&nbsp;klíček. Vzal si&nbsp;balíček zralých jablíček od&nbsp;svých tetiček, Nykl Nyklíček…“ broukal si&nbsp;pan prezident, když se&nbsp;rozhlížel kolem hledaje sklenku. „Nykle, Nyklíčku, kam jsi zasel skleničku? Nevadí, správnej chlap si&nbsp;poradí.“ A&nbsp;nalil si&nbsp;kořalku rovnou do&nbsp;chřtánu. „Plná huba štamprla, říká Milan Bambrla.“</span></p>
          <p class="chunk" data-nb-ref-number="98" data-nb-words="149" data-nb-chars="919"><span class="idea" data-nb-ref-number="98" id="idea98" data-nb-words="149" data-nb-chars="919">Když měl pan prezident láhev při ruce, nepotřeboval společníka, dvorního šaška ani moudrého filozofa, polykače ohně, půvabné akrobatky ani biograf. Vystačil si&nbsp;s&nbsp;láhví sám. Napil se&nbsp;zhluboka a&nbsp;vyhlédl z&nbsp;okna. Večer se&nbsp;pozvolna klade na&nbsp;město, na&nbsp;celou zemi, kterou on, Bořek Bouchala, prezident Lidem zvolený, tak moudře a&nbsp;spravedlivě spravuje. Smráká se&nbsp;a&nbsp;lampy rozsvěcují, rackové nad řekou se&nbsp;blýskají v&nbsp;odlescích iluminace. Bodrý Lid zajisté v&nbsp;hostincích popíjí a&nbsp;je v&nbsp;duchu s&nbsp;ním, se&nbsp;svým panem prezidentem. Jakého si&nbsp;zvolil, takového má. Pan prezident se&nbsp;napil pořádně. Chce mu&nbsp;v&nbsp;tom snad někdo bránit? Nějaká ženská? Veřejné mínění? Páni doktoři? Ani pan ministr zdravotnictví si&nbsp;netroufne na&nbsp;prezidenta. „Hehehe! Hehehehe… he.“&nbsp;– Otevřel okno a&nbsp;vyklonil se&nbsp;hluboce. Uslyšel svůj Lid. Jeho Lid jásá, volá Bořka Bouchalu, svého prezidenta. Lid za&nbsp;ním spěchá, jde ho&nbsp;navštívit. Spěchá na&nbsp;Hrad, chce se&nbsp;s&nbsp;ním napít.</span></p>
          <p class="chunk" data-nb-ref-number="99" data-nb-words="71" data-nb-chars="444"><span class="idea" data-nb-ref-number="99" id="idea99" data-nb-words="71" data-nb-chars="444">„Co mu&nbsp;nabídneme, Nykle Nyklíčku? Hrušku Williams? Ne, hrušku ne. Lid nepotřebuje hrušku, Lidu nalijeme slivovici, to&nbsp;je&nbsp;naše národní hodnota! A&nbsp;pivo pro Lid, Nykle Nyklíčku. Tak. Vyvalte sudy, odšpuntujte láhve, zabijte prase. Co, prase, jedno je&nbsp;málo, dvě prasata, tři… Sto prasat, tisíc, milion… Pro každého jedno prase, ať&nbsp;se&nbsp;zase Lid v&nbsp;každém čase topí v&nbsp;mase prasečím. Tak to&nbsp;uděláme, pro každého prase, Nykle Nyklíčku. Žádný odmlouvání!“</span></p>
          <p class="chunk" data-nb-ref-number="100" data-nb-words="95" data-nb-chars="580"><span class="idea" data-nb-ref-number="100" id="idea100" data-nb-words="95" data-nb-chars="580">Nestává se&nbsp;každý den, aby se&nbsp;Lid hrnul na&nbsp;Hrad pozdravit pana prezidenta. Vlastně se&nbsp;to&nbsp;Bořkovi Bouchalovi ještě nikdy nestalo, aby Lid… Jen hordy turistů přicházejí fotografovat hradní stráž, katedrálu a&nbsp;pamětihodnosti. Tolik Lidu naráz se&nbsp;tu&nbsp;dnes hrne poprvé.&nbsp;– Pan prezident si&nbsp;stoupl na&nbsp;parapet a&nbsp;rozpřáhl paže v&nbsp;gestu, které by&nbsp;objalo celý svět. Jak on&nbsp;ten svůj Lid miluje! Nikdy nikdo na&nbsp;světě svůj Lid nedokázal a&nbsp;nedokáže tolik milovat. Ani Karel IV., otec vlasti, ani pan prezident Osvoboditel, ani Jan Žižka s&nbsp;Františkem Palackým a&nbsp;generálem Ludvíkem Svobodou dohromady.</span></p>
          <p class="chunk" data-nb-ref-number="101" data-nb-words="12" data-nb-chars="74"><span class="idea" data-nb-ref-number="101" id="idea101" data-nb-words="12" data-nb-chars="74">„Ty můj Lide jeden boubelatej!“ zvolal pan prezident a&nbsp;vykročil mu&nbsp;vstříc…</span></p>
          <p class="chunk" data-nb-ref-number="102" data-nb-words="47" data-nb-chars="335"><span class="idea" data-nb-ref-number="102" id="idea102" data-nb-words="47" data-nb-chars="335">Naštěstí byla pod oknem knihovny hromada nahrabaného listí, kterou se&nbsp;hradní zahradníci navzdory ekologům pokoušeli spálit. Jenže listí nebylo dostatečně proschlé, děsně čadilo panu prezidentovi do&nbsp;oken, tak je&nbsp;zahradníci raději uhasili třemi kýbly užitkové vody. Pan prezident spadl do&nbsp;měkkého a&nbsp;jeho zdraví neutrpělo. Zato zevnějšek!</span></p>
          <p class="chunk" data-nb-ref-number="103" data-nb-words="20" data-nb-chars="129"><span class="idea" data-nb-ref-number="103" id="idea103" data-nb-words="20" data-nb-chars="129">Lid vedený Vlastou Revolucí už&nbsp;byl téměř na&nbsp;Hradčanském náměstí, když tu&nbsp;si&nbsp;Jenůfka cupitající vedle mámy všimla podivného úkazu.</span></p>
          <p class="chunk" data-nb-ref-number="104" data-nb-words="5" data-nb-chars="30"><span class="idea" data-nb-ref-number="104" id="idea104" data-nb-words="5" data-nb-chars="30">„Mami, mami, támhle letí pán!“</span></p>
          <p class="chunk" data-nb-ref-number="105" data-nb-words="93" data-nb-chars="579"><span class="idea" data-nb-ref-number="105" id="idea105" data-nb-words="93" data-nb-chars="579">Vlasta zahlédla jen oblak zvířeného popela a&nbsp;listí. Když k&nbsp;němu přiběhli, byl už&nbsp;pán z&nbsp;hromady venku, vyškrábal se&nbsp;z&nbsp;ní svépomocí za&nbsp;hlasitého klení a&nbsp;prskání. Stopy létacího dobrodružství však nesl na&nbsp;svém zevnějšku. Takhle by&nbsp;v&nbsp;něm pana prezidenta nepoznal ani Nykl Nyklíček, ani první dáma. Obličej měl umouněný popelem, smrděl kouřem a&nbsp;kořalkou. Lid ho&nbsp;rázem přijal za&nbsp;svého, pokládal ho&nbsp;za&nbsp;revolucionáře prvního sledu vyhozeného z&nbsp;okna tyranovými strážemi. A&nbsp;tak pan prezident Bořek Bouchala táhl se&nbsp;svým Lidem na&nbsp;Hrad svrhnout nenáviděného despotu. S&nbsp;Lidem také vykřikoval:</span></p>
          <p class="chunk" data-nb-ref-number="106" data-nb-words="10" data-nb-chars="61"><span class="idea" data-nb-ref-number="106" id="idea106" data-nb-words="10" data-nb-chars="61">„Pryč s&nbsp;tyranem! Ať&nbsp;žije revoluce! Vlasta Revoluce na&nbsp;Hráád!“</span></p>
          <p class="chunk" data-nb-ref-number="107" data-nb-words="114" data-nb-chars="723"><span class="idea" data-nb-ref-number="107" id="idea107" data-nb-words="114" data-nb-chars="723">Hradní stráž stála ukázněně ve&nbsp;svých budkách a&nbsp;čekala na&nbsp;střídání. Lid, který se&nbsp;hrnul Matyášovou bránou a&nbsp;volal „Pryč s&nbsp;tyranem“, „Ať žije revoluce“, „Chceme svobodu“ a&nbsp;další, ani nenapadlo obávat se&nbsp;zákroku. Nepokládal hradní stráž za&nbsp;nebezpečí, nevěřil, že&nbsp;z&nbsp;těch jejích pochromovaných flint lze vystřelit. Jako by&nbsp;hradní stráž byli jenom vycpaní pajduláci na&nbsp;klíček, za&nbsp;jistých okolností způsobilí provést několik prostocviků a&nbsp;toporným krokem odkráčet a&nbsp;uložit se&nbsp;do&nbsp;krabice, než je&nbsp;zase vytáhnou a&nbsp;natáhnou. Jestli nejsou na&nbsp;baterky… Jenže hradní stráž byla živá a&nbsp;na vystřídání nepočkala: opřela flinty o&nbsp;strážní budky, zahodila čepice, strhala si&nbsp;šňůry a&nbsp;dis­tinkce z&nbsp;plášťů, rozepnula knoflíky a&nbsp;přidala se&nbsp;k&nbsp;Lidu.</span></p>
        </section>
        <section>
          <blockquote class="chunk" data-nb-ref-number="108" data-nb-words="3" data-nb-chars="23"><span class="idea" data-nb-ref-number="108" id="idea108" data-nb-words="3" data-nb-chars="23"><p><em>Moje nejdražší maminko,</em></p></span></blockquote>
          <blockquote class="chunk" data-nb-ref-number="109" data-nb-words="41" data-nb-chars="235"><span class="idea" data-nb-ref-number="109" id="idea109" data-nb-words="41" data-nb-chars="235"><p><em>tak Ti&nbsp;píšu poslední dopis z&nbsp;vězení. Zítra už&nbsp;tu&nbsp;nebudu. K&nbsp;večeři byl řízek, ale nějak mi&nbsp;nechutnal, jediné sousto jsem nedokázal spolknout. Ani vlašský salát jsem nesnědl, ty&nbsp;ho&nbsp;umíš nejlíp. Mnohem líp, než ho&nbsp;dělají v&nbsp;hotelu Šroubek.</em></p></span></blockquote>
          <p class="chunk" data-nb-ref-number="110" data-nb-words="47" data-nb-chars="253"><span class="idea" data-nb-ref-number="110" id="idea110" data-nb-words="47" data-nb-chars="253"><em>Viděl jsem Tě&nbsp;naposledy u&nbsp;soudu. Škoda že&nbsp;jsme si&nbsp;nemohli ani chvilku popovídat. Domů se&nbsp;už&nbsp;nevrátím, čeká mě&nbsp;cesta jinam, cesta poslední. Nechce se&nbsp;mi, na&nbsp;světě je&nbsp;moc pěkně, dokonce i&nbsp;ve vězení by&nbsp;to&nbsp;ušlo, kdyby si&nbsp;mě&nbsp;tu&nbsp;nechali třeba kdovíjak dlouho.</em></span></p>
          <p class="chunk" data-nb-ref-number="111" data-nb-words="82" data-nb-chars="485"><span class="idea" data-nb-ref-number="111" id="idea111" data-nb-words="82" data-nb-chars="485"><em>Teď už&nbsp;nic nebudu potřebovat. Všechny láhve, které jsem kdy dostal k&nbsp;narozeninám a&nbsp;žádnou nevypil, jsou v&nbsp;mém pokoji v&nbsp;šatníku na&nbsp;dně. Je&nbsp;jich přesně&nbsp;25, rozmanitého obsahu. Daruj je&nbsp;panu Šustkovi, ten to&nbsp;dokáže ocenit. A&nbsp;šatstvo Armádě spásy nebo nějakým jiným dobrodějům, byla by&nbsp;to&nbsp;škoda vyhodit. Na&nbsp;barvě a&nbsp;materiálu rakve nesejde, to&nbsp;nechám na&nbsp;Tvém uvážení, jako členka Společnosti přátel žehu vyznáš se&nbsp;ve&nbsp;věcech funerálních líp než já. Hlavně nic drahého, vždyť to&nbsp;stejně shoří.</em></span></p>
          <p class="chunk" data-nb-ref-number="112" data-nb-words="39" data-nb-chars="221"><span class="idea" data-nb-ref-number="112" id="idea112" data-nb-words="39" data-nb-chars="221"><em>Všechny tři svoje kravaty odkazuji Palu Lovečkovi, je&nbsp;to&nbsp;milý hoch a&nbsp;pěknou kravatu dokáže ocenit. Ať&nbsp;si&nbsp;jich užije ve&nbsp;zdraví. Vyřiď pozdravení všem mým kolegům z&nbsp;rozhlasu, ať&nbsp;se&nbsp;mají dobře. Skvěle se&nbsp;mi&nbsp;s&nbsp;nimi pracovalo.</em></span></p>
          <p class="chunk" data-nb-ref-number="113" data-nb-words="63" data-nb-chars="356"><span class="idea" data-nb-ref-number="113" id="idea113" data-nb-words="63" data-nb-chars="356"><em>Seznámil jsem se&nbsp;tu&nbsp;s&nbsp;panem Dostálkem, říkají mu&nbsp;Mydlář. Večeřeli jsme spolu. Je&nbsp;to&nbsp;slušný člověk a&nbsp;řízek mu&nbsp;velice chutnal, byl z&nbsp;krkovičky. Z&nbsp;krkovičky prý jsou nejlepší. Řízek prý nikdy nezarmoutí, říkal pan Dostálek. Jenomže já&nbsp;nevím. Říkal taky, že&nbsp;to&nbsp;nebolí, že&nbsp;je&nbsp;to&nbsp;hned. Prý si&nbsp;na&nbsp;něj nikdo nestěžoval. Prý jsem v&nbsp;dobrých rukou. V&nbsp;těch nejlepších.</em></span></p>
          <p class="chunk" data-nb-ref-number="114" data-nb-words="29" data-nb-chars="164"><span class="idea" data-nb-ref-number="114" id="idea114" data-nb-words="29" data-nb-chars="164"><em>Škoda že&nbsp;nevěřím v&nbsp;pána Boha. Kdybych věřil, věděl bych možná, co&nbsp;mě&nbsp;čeká, a&nbsp;jestli vůbec něco. Takhle nevím. Ale třeba se&nbsp;zase jednou setkáme. Jenom moc nespěchej!</em></span></p>
          <p class="chunk" data-nb-ref-number="115" data-nb-words="4" data-nb-chars="22"><em><span class="idea" data-nb-ref-number="115" id="idea115" data-nb-words="3" data-nb-chars="17">Tvůj milující syn<br></span>
<span class="idea" data-nb-ref-number="116" id="idea116" data-nb-words="1" data-nb-chars="5">Dušan</span></em></p>
          <p class="chunk" data-nb-ref-number="116" data-nb-words="15" data-nb-chars="108"><span class="idea" data-nb-ref-number="117" id="idea117" data-nb-words="15" data-nb-chars="108">„Hotovo, pane Beránku?“ zeptal se&nbsp;pan Dostálek zvaný Mydlář hlasem konejšivým. „Jestli jste hotov, půjdeme.“</span></p>
          <p class="chunk" data-nb-ref-number="117" data-nb-words="7" data-nb-chars="42"><span class="idea" data-nb-ref-number="118" id="idea118" data-nb-words="7" data-nb-chars="42">„Ale vždyť já&nbsp;jsem nic špatného neudělal…“</span></p>
          <p class="chunk" data-nb-ref-number="118" data-nb-words="6" data-nb-chars="20"><span class="idea" data-nb-ref-number="119" id="idea119" data-nb-words="6" data-nb-chars="20">„A&nbsp;co já&nbsp;teď s&nbsp;tím?“</span></p>
        </section>
        <section>
          <p class="chunk" data-nb-ref-number="119" data-nb-words="176" data-nb-chars="1199"><span class="idea" data-nb-ref-number="120" id="idea120" data-nb-words="176" data-nb-chars="1199">Pan prezident Bořek Bouchala žádný tyran nebyl. Ani nenáviděný. Poklidně si&nbsp;prezidentoval dílem na&nbsp;Hradě a&nbsp;za parného léta na&nbsp;zámku ve&nbsp;Velkých Šírých Rodných Lánech jako kterýkoli pan prezident před ním: vítal státníky ze&nbsp;zahraničí, přijímal pověřovací listiny vyslanců a&nbsp;velvyslanců, jmenoval soudce, profesory a&nbsp;generály, také guvernéra státní banky, jezdil na&nbsp;státnické návštěvy po&nbsp;republice i&nbsp;do zahraničí, vyznamenával zasloužilce, některé i&nbsp;posmrtně, kladl věnce na&nbsp;hroby i&nbsp;k&nbsp;pomníkům, zvedal vybrané dětičky a&nbsp;hladil je&nbsp;po&nbsp;hlavičkách, o&nbsp;dožínkách tancoval s&nbsp;farmářkami&nbsp;– dříve družstevnicemi, předtím selkami&nbsp;– polku. Směl také udílet milosti některým odsouzencům k&nbsp;trestu smrti, pokud jej o&nbsp;to požádali. Dušánek Beránek jej nepožádal. Požádaly však za&nbsp;něj maminka a&nbsp;Ráchel společně, jenže pan prezident jejich žádost omylem polil slivovicí, a&nbsp;když si&nbsp;pak zapaloval cigaretku, žádost omylem vzplála namodralým plamenem. První sekretář Nykl Nyklíček ji&nbsp;sice uhasil vlastníma rukama, ale takto znehodnocená žádost jako by&nbsp;vůbec nebyla podána. Ten intrikán Nyklíček odepsal paní Alžbětě Beránkové a&nbsp;Ráchel Zatloukalové, že&nbsp;pan prezident žádost pečlivě prostudoval, zvážil a&nbsp;rozhodl se&nbsp;nevyhovět.</span></p>
          <p class="chunk" data-nb-ref-number="120" data-nb-words="15" data-nb-chars="87"><span class="idea" data-nb-ref-number="121" id="idea121" data-nb-words="15" data-nb-chars="87">„Kam ten zbaboš zalezl?“ pídil se&nbsp;Lid po&nbsp;panu prezidentovi na&nbsp;Hradě, dopídit se&nbsp;nemohl.</span></p>
          <p class="chunk" data-nb-ref-number="121" data-nb-words="9" data-nb-chars="58"><span class="idea" data-nb-ref-number="122" id="idea122" data-nb-words="9" data-nb-chars="58">„Kde mají ty&nbsp;princezny?“ pídila se&nbsp;Jenůfka po&nbsp;princeznách.</span></p>
          <p class="chunk" data-nb-ref-number="122" data-nb-words="11" data-nb-chars="76"><span class="idea" data-nb-ref-number="123" id="idea123" data-nb-words="11" data-nb-chars="76">„Jaký princezny, ty&nbsp;trdlo, tady přece žádný princezny nemají,“ řekla Vlasta.</span></p>
          <p class="chunk" data-nb-ref-number="123" data-nb-words="2" data-nb-chars="12"><span class="idea" data-nb-ref-number="124" id="idea124" data-nb-words="2" data-nb-chars="12">„Ani jednu?“</span></p>
          <p class="chunk" data-nb-ref-number="124" data-nb-words="2" data-nb-chars="12"><span class="idea" data-nb-ref-number="125" id="idea125" data-nb-words="2" data-nb-chars="12">„Ani jednu.“</span></p>
          <p class="chunk" data-nb-ref-number="125" data-nb-words="6" data-nb-chars="32"><span class="idea" data-nb-ref-number="126" id="idea126" data-nb-words="6" data-nb-chars="32">„Tak proč jsme sem lezli, mami?“</span></p>
          <p class="chunk" data-nb-ref-number="126" data-nb-words="10" data-nb-chars="76"><span class="idea" data-nb-ref-number="127" id="idea127" data-nb-words="10" data-nb-chars="76">„Abysme svrhli nenáviděnýho tyrana. Vždyť je&nbsp;revoluce. Svrhnout a&nbsp;popravit.“</span></p>
          <p class="chunk" data-nb-ref-number="127" data-nb-words="27" data-nb-chars="172"><span class="idea" data-nb-ref-number="128" id="idea128" data-nb-words="27" data-nb-chars="172">„Svrhnout a&nbsp;popravit! Svrhnout a&nbsp;popravit!“ skandoval Lid, neboť pochopil, že&nbsp;bez svržení a&nbsp;poprav se&nbsp;žádná revoluce neobejde. Revoluce musí být krvavá, jinak to&nbsp;nemá cenu.</span></p>
          <p class="chunk" data-nb-ref-number="128" data-nb-words="70" data-nb-chars="441"><span class="idea" data-nb-ref-number="129" id="idea129" data-nb-words="70" data-nb-chars="441">„Za mnou!“ vykřikl umouněný opilec, kterého přibrali pod branami Hradu z&nbsp;hromady ohořelého listí. Jeho zvolání bylo natolik přesvědčivé, že&nbsp;se&nbsp;Lid vydal za&nbsp;ním spletitými hradními chodbami. Na&nbsp;opilce šel ten člověk kupodivu jistě, jako by&nbsp;se&nbsp;tu&nbsp;vyznal. Určitě tudy nešel poprvé. Přivedl celý zástup až&nbsp;do&nbsp;knihovny. Přistoupil k&nbsp;otevřenému oknu. Dole hučelo město plné revoluce, nad řekou poletovali racci rackové a&nbsp;blýskali se&nbsp;v&nbsp;záři světel.</span></p>
          <p class="chunk" data-nb-ref-number="129" data-nb-words="56" data-nb-chars="324"><span class="idea" data-nb-ref-number="130" id="idea130" data-nb-words="56" data-nb-chars="324">„Není to&nbsp;nádhera?“ zvolal umouněný opilec, sebral ze&nbsp;stolu láhev slivovice a&nbsp;zhluboka se&nbsp;napil. Pak nechal kolovat. A&nbsp;protože jedna láhev je&nbsp;pro tolik Lidu jako když plivne, podřepí a&nbsp;z&nbsp;útrob stolu začal tahat jednu láhev za&nbsp;druhou. Lid si&nbsp;je&nbsp;podával jak cihly na&nbsp;stavbě, až&nbsp;byla venku poslední. Dvanáct jich bylo dohromady.</span></p>
          <p class="chunk" data-nb-ref-number="130" data-nb-words="32" data-nb-chars="158"><span class="idea" data-nb-ref-number="131" id="idea131" data-nb-words="32" data-nb-chars="158">„Lide, vždyť já&nbsp;tě&nbsp;mám všecky tak rád, ani nevíte jak!“ řekl ten opilec a&nbsp;z&nbsp;očí mu&nbsp;tekly slzy dojetí. Lid ho&nbsp;vyzvedl nad hlavy a&nbsp;začal ho&nbsp;vyhazovat ke&nbsp;stropu.</span></p>
          <p class="chunk" data-nb-ref-number="131" data-nb-words="8" data-nb-chars="46"><span class="idea" data-nb-ref-number="132" id="idea132" data-nb-words="8" data-nb-chars="46">„Jak se&nbsp;jmenuješ, kamaráde?“ zeptal se&nbsp;ho&nbsp;Lid.</span></p>
          <p class="chunk" data-nb-ref-number="132" data-nb-words="12" data-nb-chars="68"><span class="idea" data-nb-ref-number="133" id="idea133" data-nb-words="12" data-nb-chars="68">„Bořek,“ řekl ten umouněný opilec a&nbsp;zasmál se&nbsp;jak havíř po&nbsp;vyfárání.</span></p>
          <p class="chunk" data-nb-ref-number="133" data-nb-words="14" data-nb-chars="77"><span class="idea" data-nb-ref-number="134" id="idea134" data-nb-words="14" data-nb-chars="77">„Bořek… Fakt Bořek? To&nbsp;je&nbsp;ale sranda! Jako pan prezident,“ řekl kdosi z&nbsp;Lidu.</span></p>
          <p class="chunk" data-nb-ref-number="134" data-nb-words="6" data-nb-chars="34"><span class="idea" data-nb-ref-number="135" id="idea135" data-nb-words="6" data-nb-chars="34">„Ať žije Bořek, ať&nbsp;žije revoluce!“</span></p>
          <p class="chunk" data-nb-ref-number="135" data-nb-words="118" data-nb-chars="746"><span class="idea" data-nb-ref-number="136" id="idea136" data-nb-words="118" data-nb-chars="746">Revoluce začala slibně, ale s&nbsp;přibývajícím večerem se&nbsp;začala rozplizávat. Vlastě se&nbsp;hrubě nelíbilo, že&nbsp;nenáviděného tyrana, kterého by&nbsp;mohli svrhnout nejen obrazně, ale i&nbsp;fyzicky, nenašli. Revoluce potřebuje činy. Teprve po&nbsp;dokonaném díle se&nbsp;patří prolévat hrdla kořalkou. Slavit v&nbsp;půli cesty je&nbsp;předčasné. Vychlastat pár flašek tyranovi není přece revoluční čin. Jestli ještě této noci nedojde k&nbsp;nějakému zřetelnému výsledku alespoň dílčímu, Lid se&nbsp;rozpije, dopije hradní slivovici a&nbsp;dorazí se&nbsp;v&nbsp;podhradí. Na&nbsp;Malé Straně je&nbsp;hospod habaděj a&nbsp;za revoluce se&nbsp;pije zadarmo, protože je&nbsp;revoluce. Všem se&nbsp;pak udělá špatně, a&nbsp;bude po&nbsp;revoluci.&nbsp;– Navíc Jenůfku už&nbsp;to&nbsp;nebaví. Když v&nbsp;celém Hradě nenarazili na&nbsp;jedinou princeznu, revoluce pro ni&nbsp;nemá cenu.</span></p>
          <p class="chunk" data-nb-ref-number="136" data-nb-words="8" data-nb-chars="40"><span class="idea" data-nb-ref-number="137" id="idea137" data-nb-words="8" data-nb-chars="40">„Mami, mami, pojď už&nbsp;domů, já&nbsp;mám hlad.“</span></p>
          <p class="chunk" data-nb-ref-number="137" data-nb-words="35" data-nb-chars="204"><span class="idea" data-nb-ref-number="138" id="idea138" data-nb-words="35" data-nb-chars="204">„Vydrž, dítě, když je&nbsp;revoluce, hlad se&nbsp;musí vydržet,“ utěšovala ji&nbsp;Vlasta. Přece to&nbsp;teď kvůli děcku nezabalí, teď musí vymyslet čin, jinak to&nbsp;může zabalit. Už&nbsp;ji&nbsp;zase kdosi tahá za&nbsp;sukni. Zoufalá Ráchel:</span></p>
          <p class="chunk" data-nb-ref-number="138" data-nb-words="6" data-nb-chars="48"><span class="idea" data-nb-ref-number="139" id="idea139" data-nb-words="6" data-nb-chars="48">„Dušánek, Vlasto! Nesmíš zapomenout na&nbsp;Dušánka!“</span></p>
          <p class="chunk" data-nb-ref-number="139" data-nb-words="21" data-nb-chars="143"><span class="idea" data-nb-ref-number="140" id="idea140" data-nb-words="21" data-nb-chars="143">„Bingo!“ zaradovala se&nbsp;Vlasta Revoluce. „Dušánek, to&nbsp;je&nbsp;ono!“ Vyskočila na&nbsp;prezidentský psací stůl, aby ji&nbsp;bylo vidět. „Poslouchejte mě, lidi!“</span></p>
          <p class="chunk" data-nb-ref-number="140" data-nb-words="46" data-nb-chars="287"><span class="idea" data-nb-ref-number="141" id="idea141" data-nb-words="46" data-nb-chars="287">Jenže Lid hlučel, pil a&nbsp;neposlouchal, radostně výskal a&nbsp;juchal, někteří tahali z&nbsp;regálů knihy, trhali z&nbsp;nich listy, skládali vlaštovky a&nbsp;házeli je&nbsp;z&nbsp;oken, jiní se&nbsp;pokoušeli rozdělat ohníček uprostřed knihovny, někteří zpívali moravskou „Nepij, Jano, nepij vodu, voda je&nbsp;ti&nbsp;len na&nbsp;škodu“.</span></p>
          <p class="chunk" data-nb-ref-number="141" data-nb-words="35" data-nb-chars="237"><span class="idea" data-nb-ref-number="142" id="idea142" data-nb-words="35" data-nb-chars="237">„Kurva, tak bude tady klid!“ zaječela Vlasta hlasem vysokým a&nbsp;pronikavým, hlasem rozhněvané paní učitelky, který pronikne hradbami i&nbsp;písněmi pijáckými. Lid se&nbsp;uklidnil a&nbsp;upřel zrak na&nbsp;svoji vůdkyni. Prezidentská slivovice byla už&nbsp;dopitá.</span></p>
          <p class="chunk" data-nb-ref-number="142" data-nb-words="64" data-nb-chars="460"><span class="idea" data-nb-ref-number="143" id="idea143" data-nb-words="64" data-nb-chars="460">„Poslyšte, lidi, co&nbsp;vám teďka řeknu! Nenáviděnýho tyrana jsme bohužel nenašli. Zbaběle utekl před naším hněvem. Sám se&nbsp;svrhl, a&nbsp;to je&nbsp;velké revoluční vítězství. Ale vyhraná revoluce to&nbsp;ještě není. Je&nbsp;to&nbsp;teprve začátek. Nenáviděný tyran není sám. Jsou tu&nbsp;také jeho nenávidění tyranští přisluhovači, degenerovaný establišment, nenáviděný tyranský systém. Tento systém musíme revoluční cestou odstranit a&nbsp;nahradit systémem novým, naším, spravedlivým. Revolučním!“</span></p>
          <p class="chunk" data-nb-ref-number="143" data-nb-words="19" data-nb-chars="122"><span class="idea" data-nb-ref-number="144" id="idea144" data-nb-words="19" data-nb-chars="122">„Hurá!“ zvolal Lid a&nbsp;vyždímal poslední kapičky slivovice z&nbsp;vypitých láhví. „Ať žije naše Vlasta! Ať&nbsp;žije Vlasta Revoluce!“</span></p>
          <p class="chunk" data-nb-ref-number="144" data-nb-words="37" data-nb-chars="248"><span class="idea" data-nb-ref-number="145" id="idea145" data-nb-words="37" data-nb-chars="248">„K&nbsp;tomu potřebujeme pevné vedení,“ pokračovala. „Potřebujeme vůdce, který nás povede a&nbsp;dovede ke&nbsp;konečnému vítězství. Vůdce, který si&nbsp;zaslouží, aby nás vedl. Potřebujeme vůdce, který už&nbsp;za&nbsp;revoluci něco vytrpěl, který by&nbsp;za&nbsp;revoluci život položil!“</span></p>
          <p class="chunk" data-nb-ref-number="145" data-nb-words="32" data-nb-chars="178"><span class="idea" data-nb-ref-number="146" id="idea146" data-nb-words="32" data-nb-chars="178">„Vlasta! Vlasta! Vlasta!“ volal Lid, protože Vlasta byla jediný člověk, o&nbsp;kterém se&nbsp;vědělo, že&nbsp;o&nbsp;revoluci cosi ví, protože o&nbsp;ní v&nbsp;Lidovém domě mele v&nbsp;jednom kuse už&nbsp;takovou dobu.</span></p>
          <p class="chunk" data-nb-ref-number="146" data-nb-words="11" data-nb-chars="85"><span class="idea" data-nb-ref-number="147" id="idea147" data-nb-words="11" data-nb-chars="85">„Děkuju, děkuju, děkuju!“ odvrátila od&nbsp;sebe ovace rozvášněného Lidu rozhodným gestem.</span></p>
          <p class="chunk" data-nb-ref-number="147" data-nb-words="38" data-nb-chars="238"><span class="idea" data-nb-ref-number="148" id="idea148" data-nb-words="38" data-nb-chars="238">Ráchel zanechala všech nadějí, že&nbsp;by&nbsp;Vlastu přiměla k&nbsp;záchraně ubohého Dušánka. Vlasta se&nbsp;teď koupe v&nbsp;ovacích, naparuje se&nbsp;pýchou, teď ji&nbsp;sotva někdo přesvědčí, aby se&nbsp;vydala do&nbsp;žaláře a&nbsp;zachránila život k&nbsp;smrti odsouzenému nešťastníkovi.</span></p>
          <p class="chunk" data-nb-ref-number="148" data-nb-words="124" data-nb-chars="741"><span class="idea" data-nb-ref-number="149" id="idea149" data-nb-words="124" data-nb-chars="741">„Kdo jsem já?“ položila si&nbsp;Vlasta řečnickou otázku. „Kdo jsem já, abych vás vedla? Abych stála v&nbsp;čele revoluce… V&nbsp;žaláři nejtemnějším čeká na&nbsp;smrt k&nbsp;smrti odsouzený mistr zvuku Dušan Beránek. Čím se&nbsp;provinil? Zač byl odsouzen k&nbsp;nelidskému trestu?&nbsp;– Za&nbsp;revoluci! Dušánek je&nbsp;náš vůdce. Nikdo jiný nemá právo postavit se&nbsp;do&nbsp;čela revoluce, nikdo z&nbsp;nás neobětoval pro revoluci tolik, kolik obětoval Dušan Beránek. Ale kde je&nbsp;ten muž? Jak to, že&nbsp;tu&nbsp;není s&nbsp;námi? První revolucionář čeká na&nbsp;popravu a&nbsp;my tady na&nbsp;Hradě marníme čas. Bezstarostně chlastáme, slavíme, jako by&nbsp;bylo co&nbsp;oslavovat! Lidi, vzpamatujte se! Vždyť katané už&nbsp;se&nbsp;chystají stáhnout z&nbsp;našeho vůdce, z&nbsp;prvního revolucionáře, kůži zaživa. A&nbsp;my si&nbsp;tu&nbsp;popíjíme prezidentskou slivovici!“</span></p>
          <p class="chunk" data-nb-ref-number="149" data-nb-words="28" data-nb-chars="150"><span class="idea" data-nb-ref-number="150" id="idea150" data-nb-words="28" data-nb-chars="150">„Beránek na&nbsp;Hrad!“ zvolal kdosi z&nbsp;Lidu a&nbsp;je docela možné, že&nbsp;to&nbsp;byl umouněný opilec Bořek, jisté to&nbsp;však není. K&nbsp;němu se&nbsp;přidali ostatní, veškerý Lid.</span></p>
          <p class="chunk" data-nb-ref-number="150" data-nb-words="9" data-nb-chars="62"><span class="idea" data-nb-ref-number="151" id="idea151" data-nb-words="9" data-nb-chars="62">„Vzhůru na&nbsp;věznici!“ zaječela Vlasta a&nbsp;překřičela volání Lidu.</span></p>
          <p class="chunk" data-nb-ref-number="151" data-nb-words="14" data-nb-chars="88"><span class="idea" data-nb-ref-number="152" id="idea152" data-nb-words="14" data-nb-chars="88">„Vzhůru na&nbsp;věznici!“ zvolal Lid a&nbsp;vykročil osvobodit Dušánka Beránka. Jen aby to&nbsp;stihli.</span></p>
        </section>
        <section>
          <p class="chunk" data-nb-ref-number="152" data-nb-words="190" data-nb-chars="1150"><span class="idea" data-nb-ref-number="153" id="idea153" data-nb-words="190" data-nb-chars="1150">Dušánek to&nbsp;zkusil znovu, vězeňskému řádu navzdory: skočit na&nbsp;mříže, vylézt až&nbsp;nahoru jako posledně při měření a&nbsp;tam se&nbsp;pevně držet. A&nbsp;nepustit! Tentokrát se&nbsp;udrží, ať&nbsp;si&nbsp;do&nbsp;něj šťouchají násadou od&nbsp;koštěte, jak chtějí. Vždyť mu&nbsp;jde o&nbsp;život. Jenže tentokrát se&nbsp;mu&nbsp;to&nbsp;nepovedlo, pacholíci byli bdělejší a&nbsp;ostražitější než posledně. Láďa se&nbsp;Sváťou ho&nbsp;popadli za&nbsp;ruce, Kája s&nbsp;Pepíčkem za&nbsp;nohy, nasadili mu&nbsp;pouta na&nbsp;všechny končetiny a&nbsp;už se&nbsp;šlo. Raději ho&nbsp;tam odnesou, než by&nbsp;ho&nbsp;nutili, aby šel po&nbsp;svých. Kdyby se&nbsp;jim vysmekl, měli by&nbsp;po&nbsp;prémiích. Strážný Béďa povstal a&nbsp;salutoval tak dlouho, dokud pochmurný průvod neopustil oddělení&nbsp;OOO. Pštros byl ve&nbsp;své kobce svázaný ve&nbsp;svěrací kazajce, s&nbsp;ústy zalepenými lepicí páskou, aby nenarušoval důstojnost závěrečného aktu. Dušánek sebou škubal, caploval, chtěl se&nbsp;vymanit, ale pouta se&nbsp;mu&nbsp;zařezávala do&nbsp;údů a&nbsp;zkušení holomci ho&nbsp;drželi pevně, těm by&nbsp;se&nbsp;nevykroutil ani mladý býk. Vlekli Dušánka podél řady ocelových dveří po&nbsp;pravé straně chodby, jejíž levou stranu tvořila veliká zamřížovaná okna do&nbsp;ulice. U&nbsp;jednoho otevřeného okna postával Béďa velitel, pokuřoval, díval se&nbsp;dolů a&nbsp;kroutil nechápavě hlavou.</span></p>
          <p class="chunk" data-nb-ref-number="153" data-nb-words="11" data-nb-chars="65"><span class="idea" data-nb-ref-number="154" id="idea154" data-nb-words="11" data-nb-chars="65">„Co že&nbsp;kroutíš hlavou, Béďo veliteli?“ zeptal se&nbsp;ho&nbsp;pan Dostálek.</span></p>
          <p class="chunk" data-nb-ref-number="154" data-nb-words="15" data-nb-chars="85"><span class="idea" data-nb-ref-number="155" id="idea155" data-nb-words="15" data-nb-chars="85">„Venku se&nbsp;cosi děje,“ řekl Béďa velitel. „Cosi divnýho, co&nbsp;se&nbsp;tu&nbsp;ještě nikdy nedělo.“</span></p>
          <p class="chunk" data-nb-ref-number="155" data-nb-words="16" data-nb-chars="86"><span class="idea" data-nb-ref-number="156" id="idea156" data-nb-words="16" data-nb-chars="86">„Je teplá noc,“ prohodil pan Dostálek. „Na listopad až&nbsp;moc teplá a&nbsp;lidi si&nbsp;vyšli ven.“</span></p>
          <p class="chunk" data-nb-ref-number="156" data-nb-words="35" data-nb-chars="224"><span class="idea" data-nb-ref-number="157" id="idea157" data-nb-words="35" data-nb-chars="224">„Včera naměřili v&nbsp;Klementinu dvacet čtyři, další teplotní rekord,“ řekl Béďa velitel, vyhodil hořícího vajgla skrz mříže a&nbsp;zavřel okno. Pacholíci s&nbsp;Dušánkem už&nbsp;mizeli ve&nbsp;výtahu, pan Dostálek si&nbsp;musel popílit, aby mu&nbsp;neujeli.</span></p>
          <p class="chunk" data-nb-ref-number="157" data-nb-words="98" data-nb-chars="614"><span class="idea" data-nb-ref-number="158" id="idea158" data-nb-words="98" data-nb-chars="614">Ve&nbsp;sklepě, v&nbsp;ponuré betonové místnosti bez oken, čekala na&nbsp;Dušana Beránka skupina lidí: ředitel věznice s&nbsp;novým chrupem, noční prokurátor Voda bez fešné zapisovatelky Lucie, Dušánkův obhájce ex&nbsp;offo JUDr.&nbsp;Matyáš Bruder, hlava početné rodiny a&nbsp;řídký návštěvník lesa, a&nbsp;pak ještě kněz husita s&nbsp;červeným kalichem na&nbsp;černém taláru. V&nbsp;místnosti byl také stůl a&nbsp;několik židlí, jenže nikdo na&nbsp;nich neseděl. Všichni stáli, jako by&nbsp;čekali na&nbsp;tramvaj sedmnáctku a&nbsp;konečně se&nbsp;dočkali. Ještě tam visel jakýsi tajuplný závěs, zakrýval celou zadní stěnu. Byl z&nbsp;temně rudého sametu, připevněný kroužky k&nbsp;ocelové tyči pod stropem.</span></p>
          <p class="chunk" data-nb-ref-number="158" data-nb-words="120" data-nb-chars="787"><span class="idea" data-nb-ref-number="159" id="idea159" data-nb-words="120" data-nb-chars="787">Pacholíci postavili Dušánka na&nbsp;betonovou podlahu. Byl bosý, pantofle poztrácel cestou, v&nbsp;červeně a&nbsp;bíle pruhovaném pyžamu, údy v&nbsp;okovech. Ředitel věznice pokynul prokurátorovi, aby se&nbsp;ujal slova. Prokurátor Voda otevřel desky nadepsané „Dušan Beránek“ a&nbsp;začal cosi mrmlavě předčítat. Dušánek viděl, jak se&nbsp;mu&nbsp;pohybují rty, neslyšel však, co&nbsp;to&nbsp;mrmlá, protože naslouchat mu&nbsp;pokládal za&nbsp;zbytečné. Když ho&nbsp;vlekli chodbami, vzdal se&nbsp;všech nadějí. Slyšel hrdličky, straky a&nbsp;holuby, také šoupání spousty bot po&nbsp;dlažbě, lidské hlasy, třesk rozbíjeného skla, racky v&nbsp;letu nad řekou. Přistoupil k&nbsp;němu kněz a&nbsp;něco špital, zřejmě modlitbu za&nbsp;spásu duše. Pak mu&nbsp;cosi povzbudivého povídal advokát Matyáš Bruder. Vytáhl krabičku cigaret, ale Dušánek si&nbsp;nevzal, on&nbsp;přece nekouří, kouření škodí zdraví…</span></p>
          <p class="chunk" data-nb-ref-number="159" data-nb-words="71" data-nb-chars="421"><span class="idea" data-nb-ref-number="160" id="idea160" data-nb-words="71" data-nb-chars="421">Závěs se&nbsp;rozevřel a&nbsp;Dušánek spatřil hluboký výklenek, ve&nbsp;výklenku skobu a&nbsp;na skobě oprátku. Ale vždyť prokurátor Voda mu&nbsp;sliboval gilotinu, královskou smrt… Napadlo ho, jestli by&nbsp;nebylo lepší, kdyby ho&nbsp;popravili venku, ráno za&nbsp;úsvitu na&nbsp;dvorečku, s&nbsp;nebem nad hlavou. Potom mu&nbsp;pan Dostálek nasadil na&nbsp;hlavu černý plátěný pytlík. Dušánek se&nbsp;ocitl ve&nbsp;tmě. Kdyby ho&nbsp;Láďa, Sváťa, Kája a&nbsp;Pepíček nedrželi, sesypal by&nbsp;se&nbsp;na&nbsp;zem.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./revoluce_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>