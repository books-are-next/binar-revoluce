<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="II">
    <meta name="apple-mobile-web-app-capable" content="yes">
    <title>II</title>
    <link rel="stylesheet" href="./style/style.min.css" media="screen" integrity="sha256-pEuscjPgvhH0ekmdpkE3UVcIAkWSiOAQAo0vH/3xy5I=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ivan Binar: Revoluce!">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Revoluce!">
    <meta property="og:title" content="Revoluce!">
    <meta property="og:type" content="book">
    <meta property="og:book:author" content="Ivan Binar">
    <meta property="twitter:title" content="Ivan Binar: Revoluce!">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./revoluce_008.html">
    <link rel="next" href="./revoluce_010.html">
    <meta name="nb-order" content="5">
    <link rel="self" href="revoluce_009.html">
    <meta name="nb-identifier" content="binar-revoluce-6c540e6">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4165" data-nb-chars="25654">
    <nav role="doc-toc">
      <ul class="plain section">
        <li><a href="revoluce_006.html">PRVNÍ ČÁST Před</a></li>
        <li><a href="revoluce_008.html">I</a></li>
        <li><a href="revoluce_009.html">II</a></li>
        <li><a href="revoluce_010.html">III</a></li>
        <li><a href="revoluce_011.html">IV</a></li>
        <li><a href="revoluce_012.html">V</a></li>
        <li><a href="revoluce_013.html">VI</a></li>
        <li><a href="revoluce_014.html">VII</a></li>
        <li><a href="revoluce_015.html">VIII</a></li>
        <li><a href="revoluce_016.html">IX</a></li>
        <li><a href="revoluce_017.html">DRUHÁ ČÁST Po</a></li>
        <li><a href="revoluce_019.html">I</a></li>
        <li><a href="revoluce_020.html">II</a></li>
        <li><a href="revoluce_021.html">III</a></li>
        <li><a href="revoluce_022.html">IV</a></li>
        <li><a href="revoluce_023.html">V</a></li>
        <li><a href="revoluce_024.html">VI</a></li>
        <li><a href="revoluce_025.html">VII</a></li>
        <li><a href="revoluce_026.html">Epilog</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./revoluce_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">II</span></h1>
        <section>
          <p class="chunk" data-nb-ref-number="2" data-nb-words="172" data-nb-chars="1082"><span class="idea" data-nb-ref-number="2" id="idea2" data-nb-words="172" data-nb-chars="1082">U&nbsp;dveří do&nbsp;bytu zazvonil zvonek, ale nebyla to&nbsp;listonoška s&nbsp;doporučenou zásilkou ani chudý chlapec přiživující se&nbsp;roznášením letáků se&nbsp;slevami jogurtů a&nbsp;lyžařského vázání, byl to&nbsp;soused Šustek, ten ožrala, který by&nbsp;paní Beránkové s&nbsp;kobercem nepomohl, ani kdyby chtěl, protože by&nbsp;nemohl, ledaže by&nbsp;byl výjimečně střízlivý. Jestli by&nbsp;ovšem i&nbsp;střízlivý ten koberec z&nbsp;obývacího pokoje zvedl! On&nbsp;ten Šustek, když byl výjimečně střízlivý, míval tak strašnou kocovinu, že&nbsp;na&nbsp;tom byl s&nbsp;klepáním koberců hůř, než kdyby byl na&nbsp;počátku dalšího kola pití. Jenže když byl na&nbsp;začátku dalšího kola pití, nikdo by&nbsp;ho&nbsp;z&nbsp;hostince Lidový dům nevyprostil ani čtyřmi páry bílejch koní. Šustek nebyl k&nbsp;použití za&nbsp;žádných okolností. Zvonek u&nbsp;dveří zazvonil, a&nbsp;paní Alžběta Beránková nemohla uvěřit vlastnímu oku. I&nbsp;když vyměnila levé za&nbsp;pravé, huba zkreslená optikou kukátka zůstala stejná. Vypadala jako předvánoční kapr v&nbsp;kádi na&nbsp;chodníku před obchodním domem Kotva. Skutečně to&nbsp;byl Šustek ve&nbsp;střízlivém, zdá se, stavu. Paní Beránková zahákla bezpečnostní řetízek, odemkla dva západy a&nbsp;pootevřela dveře.</span></p>
          <p class="chunk" data-nb-ref-number="3" data-nb-words="22" data-nb-chars="118"><span class="idea" data-nb-ref-number="3" id="idea3" data-nb-words="22" data-nb-chars="118">„To je&nbsp;od&nbsp;vás hezké, pane Šustek, že&nbsp;mně s&nbsp;tím kobercem z&nbsp;obývacího pokoje chcete pomoct. Sama bych to&nbsp;sotva zvládla.“</span></p>
          <p class="chunk" data-nb-ref-number="4" data-nb-words="18" data-nb-chars="111"><span class="idea" data-nb-ref-number="4" id="idea4" data-nb-words="18" data-nb-chars="111">„Dobrý den,“ pozdravil pan Šustek. „Myslíte s&nbsp;tím velikánským kobercem, jak se&nbsp;s&nbsp;ním tuhle lopotil váš mladej?“</span></p>
          <p class="chunk" data-nb-ref-number="5" data-nb-words="33" data-nb-chars="191"><span class="idea" data-nb-ref-number="5" id="idea5" data-nb-words="33" data-nb-chars="191">„Ano, s&nbsp;tím. Je&nbsp;to&nbsp;mauri z&nbsp;Afghánistánu a&nbsp;já jsem k&nbsp;němu přilnula. Ruční práce. Koberec se&nbsp;musí klepat, klepat, klepat. Aby se&nbsp;osvěžil a&nbsp;nedegeneroval. Kobercům svědčí častý a&nbsp;řádný výprask.“</span></p>
          <p class="chunk" data-nb-ref-number="6" data-nb-words="8" data-nb-chars="40"><span class="idea" data-nb-ref-number="6" id="idea6" data-nb-words="8" data-nb-chars="40">„Já jdu vlastně za&nbsp;ním. Kdepak ho&nbsp;máte?“</span></p>
          <p class="chunk" data-nb-ref-number="7" data-nb-words="11" data-nb-chars="55"><span class="idea" data-nb-ref-number="7" id="idea7" data-nb-words="11" data-nb-chars="55">„V&nbsp;obýváku přece, kde jinde by&nbsp;byl, když je&nbsp;z&nbsp;obýváku…“</span></p>
          <p class="chunk" data-nb-ref-number="8" data-nb-words="2" data-nb-chars="17"><span class="idea" data-nb-ref-number="8" id="idea8" data-nb-words="2" data-nb-chars="17">„Myslím mladýho.“</span></p>
          <p class="chunk" data-nb-ref-number="9" data-nb-words="6" data-nb-chars="28"><span class="idea" data-nb-ref-number="9" id="idea9" data-nb-words="6" data-nb-chars="28">„Ach ten! Ten je&nbsp;ve&nbsp;vězení.“</span></p>
          <p class="chunk" data-nb-ref-number="10" data-nb-words="9" data-nb-chars="60"><span class="idea" data-nb-ref-number="10" id="idea10" data-nb-words="9" data-nb-chars="60">„A&nbsp;copak, copak? Snad něco neukradl? Snad někoho nezmlátil?“</span></p>
          <p class="chunk" data-nb-ref-number="11" data-nb-words="1" data-nb-chars="6"><span class="idea" data-nb-ref-number="11" id="idea11" data-nb-words="1" data-nb-chars="6">„Ten?“</span></p>
          <p class="chunk" data-nb-ref-number="12" data-nb-words="7" data-nb-chars="38"><span class="idea" data-nb-ref-number="12" id="idea12" data-nb-words="7" data-nb-chars="38">„Taky bych to&nbsp;do&nbsp;něj neřek. Nevypadá…“</span></p>
          <p class="chunk" data-nb-ref-number="13" data-nb-words="94" data-nb-chars="497"><span class="idea" data-nb-ref-number="13" id="idea13" data-nb-words="94" data-nb-chars="497">„Něco mu&nbsp;šoupli do&nbsp;bot a&nbsp;teď to&nbsp;má. Říkala jsem mu: Vem si&nbsp;s&nbsp;sebou telefon! Kdeže. Vydat se&nbsp;do&nbsp;lesa bez telefonu, to&nbsp;je&nbsp;hazard. A&nbsp;vidíte, sebrali ho&nbsp;v&nbsp;lese.&nbsp;– Ale co&nbsp;stojíte venku, pane Šustek, jen pojďte dál a&nbsp;nezouvejte se, vždyť se&nbsp;to&nbsp;bude klepat a&nbsp;šlapání kobercům nevadí. Šlapání kobercům prospívá, od&nbsp;toho jsou to&nbsp;koberce, aby se&nbsp;po&nbsp;nich šlapalo. Zrovna jsem pro něj upekla do&nbsp;vězení štrúdl. Musíte ochutnat, já&nbsp;mu&nbsp;upeču jiný. Co&nbsp;tam stojíte jako kapr v&nbsp;kádi, pane Šustek, pojďte přece dál…“</span></p>
          <p class="chunk" data-nb-ref-number="14" data-nb-words="5" data-nb-chars="28"><span class="idea" data-nb-ref-number="14" id="idea14" data-nb-words="5" data-nb-chars="28">„Rád bych, ale ten řetízek…“</span></p>
          <p class="chunk" data-nb-ref-number="15" data-nb-words="12" data-nb-chars="61"><span class="idea" data-nb-ref-number="15" id="idea15" data-nb-words="12" data-nb-chars="61">„Aha, ten řetízek. Já&nbsp;o&nbsp;koberci, já&nbsp;o&nbsp;štrúdlu, a&nbsp;on řetízek.“</span></p>
          <p class="chunk" data-nb-ref-number="16" data-nb-words="124" data-nb-chars="768"><span class="idea" data-nb-ref-number="16" id="idea16" data-nb-words="124" data-nb-chars="768">Pan Šustek neměl zájem pomáhat sousedce s&nbsp;klepáním koberce mauri ani s&nbsp;ní klábosit nad štrúdlem. Paní Beránková nebyla objektem jeho zájmu, i&nbsp;když zazvonil u&nbsp;jejích dveří, i&nbsp;když to&nbsp;byla dáma pohledná, udržovaná a&nbsp;zachovalá. Na&nbsp;rozdíl od&nbsp;něj, zanedbaného opilce. Přišel za&nbsp;jejím synem, jenže nevěděl, že&nbsp;Dušánek čeká na&nbsp;svůj osud za&nbsp;mřížemi. Pan Šustek byl pověřen vyhledat Dušánka, navázat kontakt, spřátelit se&nbsp;s&nbsp;ním a&nbsp;získat jej pro Věc, protože Dušánek je&nbsp;mistrem zvuku zaměstnaným ve&nbsp;veřejnoprávním rozhlase, v&nbsp;médiu mimořádného významu, důležitosti prvního stupně. Vždyť rádio má&nbsp;každý, a&nbsp;někteří mají dvě i&nbsp;více rádií. Pan Šustek byl pověřen, protože s&nbsp;mistrem zvuku bydlí v&nbsp;jednom domě a&nbsp;Semlelovi se&nbsp;cestička do&nbsp;rozhlasu přes mistra zvuku zdála nejschůdnější.</span></p>
          <p class="chunk" data-nb-ref-number="17" data-nb-words="182" data-nb-chars="1017"><span class="idea" data-nb-ref-number="17" id="idea17" data-nb-words="182" data-nb-chars="1017">Kdyby pan Šustek nechodil na&nbsp;pivo do&nbsp;Lidového domu, nedostalo by&nbsp;se&nbsp;mu&nbsp;tak významného poslání a&nbsp;neměl by&nbsp;žádný důvod zvonit na&nbsp;Dušánka. Kdyby chodil do&nbsp;Národního domu nebo do&nbsp;vinárny U&nbsp;Bílého koníčka&nbsp;– ale co&nbsp;by&nbsp;dělal ve&nbsp;vinárně, víno je&nbsp;mu&nbsp;kyselé&nbsp;–, neměl by&nbsp;proč zvonit u&nbsp;dveří nevraživě zhlížející ženské. Protože by&nbsp;nebyl pověřen. Do&nbsp;Lidového domu chodil kromě pana Šustka na&nbsp;pivo také Lid, a&nbsp;ten ho&nbsp;pověřil, aby našel pro tribuna Lidu Petra Semlelu cestičku do&nbsp;rozhlasu. Vlastně ho&nbsp;tím úkolem nepověřil Lid, nýbrž samotný tribun Semlela, ale to&nbsp;je&nbsp;jedno, Lid a&nbsp;jeho tribun jedno jsou. Rozhlas by&nbsp;se&nbsp;mohl hodit. Protože v&nbsp;Lidu cosi kvasilo, v&nbsp;Lidu cosi rostlo, v&nbsp;Lidu se&nbsp;cosi rodilo. Cosi velkého, dějinotvorného, neboť Lid je&nbsp;tvůrcem dějin. Jenže nikdo nevěděl, co&nbsp;se&nbsp;v&nbsp;Lidu rodí, ani Lid sám to&nbsp;nevěděl, ani jeho tribun Semlela. Je&nbsp;zapotřebí tomu, co&nbsp;se&nbsp;v&nbsp;Lidu rodí, zabránit, dokud je&nbsp;čas, myslel si&nbsp;Semlela. Byl o&nbsp;tom přesvědčen, protože věděl, že&nbsp;každá změna je&nbsp;k&nbsp;horšímu. A&nbsp;nejhorší by&nbsp;byla revoluční změna.</span></p>
          <p class="chunk" data-nb-ref-number="18" data-nb-words="323" data-nb-chars="1888"><span class="idea" data-nb-ref-number="18" id="idea18" data-nb-words="323" data-nb-chars="1888">–&nbsp;Věc Lidu je&nbsp;svatá Věc, pro Věc Lidu je&nbsp;někdy třeba i&nbsp;život obětovat, hlásal tribun Semlela pokrytecky. V&nbsp;Lidu se&nbsp;totiž čas od&nbsp;času objeví, odkudsi se&nbsp;vyloupne člověk nadaný svižným jazykem a&nbsp;začne za&nbsp;Lid promlouvat na&nbsp;veřejnosti, aby zdůraznil, jak nezbytný je&nbsp;Lid pro lidskou společnost a&nbsp;že má&nbsp;oprávněné požadavky&nbsp;– kupříkladu nezadatelné právo na&nbsp;dobré a&nbsp;dostupné pivo, na&nbsp;práci a&nbsp;slušnou mzdu, na&nbsp;zasněžené sjezdovky, lékařskou péči zdarma, fotbal a&nbsp;hokej v&nbsp;přímém přenosu a&nbsp;na světové úrovni&nbsp;–, a&nbsp;že tu&nbsp;také existuje Věc Lidu, cosi, o&nbsp;čem nikdo neví, co&nbsp;to&nbsp;je, ale nikoho nenapadne se&nbsp;zeptat. Není koho. Tribun Lidu dokáže vyslovit, co&nbsp;Lid požaduje, ačkoli o&nbsp;tom nemá ani páru. Lid sám o&nbsp;sobě by&nbsp;to&nbsp;vyjádřit nedokázal, protože Lid není jeden a&nbsp;požadavky jsou rozmanité. Lidu je&nbsp;hodně, a&nbsp;kdyby všichni začali mluvit naráz a&nbsp;dožadovat se&nbsp;svých požadavků, nikdo by&nbsp;mu&nbsp;nerozuměl. Proto má&nbsp;tribuna, a&nbsp;co tribun řekne, jako by&nbsp;Lid vyslovil. Věc, která se&nbsp;zrovna rodila, neměla ještě tvar, byla nejasná a&nbsp;těžko uchopitelná&nbsp;– jakési cosi&nbsp;–, a&nbsp;Petr Semlela měl nutkání ji&nbsp;uchopit a&nbsp;zformulovat, sdělit celé společnosti, aby společnosti připomněl nezastupitelný význam Lidu v&nbsp;dějinách. Věc byla tak veliká a&nbsp;důležitá, že&nbsp;pan Šustek, jakmile se&nbsp;od&nbsp;tribuna Lidu v&nbsp;Lidovém domě dověděl, že&nbsp;by&nbsp;mohl být pověřen zvláštním a&nbsp;důležitým úkolem, který Věci poslouží, přestal chlastat. Začal pít jenom lichá piva, pil ob&nbsp;jedno, sudá si&nbsp;neobjednával, a&nbsp;kořalku vyškrtl ze&nbsp;svého nápojového lístku skoro… No, úplně ne, takhle radikálně by&nbsp;to&nbsp;nešlo, ale místo velkých štamprlí přešel na&nbsp;malé. Protože Věc Lidu za&nbsp;to&nbsp;stojí. Ano, někdy i&nbsp;život je&nbsp;třeba obětovat, uvěřil pan Šustek, zahořel pro Věc a&nbsp;přijal pověření. Je-li člověk pověřen, i&nbsp;hada by&nbsp;dokázal překousnout, je-li to&nbsp;Věci prospěšné. Také štrúdl snadno spolkne i&nbsp;kávu vypije s&nbsp;paní Beránkovou. Ale klepat koberec… Pro Věc? Ano, pro Věc i&nbsp;koberec!</span></p>
          <p class="chunk" data-nb-ref-number="19" data-nb-words="57" data-nb-chars="357"><span class="idea" data-nb-ref-number="19" id="idea19" data-nb-words="57" data-nb-chars="357">Stalo se&nbsp;toho krásného jarního odpoledne, kdy hrdličky cukrovaly v&nbsp;korunách stromů a&nbsp;na římsách domů: Pan Šustek sroloval koberec mauri, dovlekl ho&nbsp;ke&nbsp;klepadlu na&nbsp;dvorek, vyvlekl na&nbsp;klepadlo, vzal do&nbsp;ruky rákosový prakr a&nbsp;klepal a&nbsp;klepal a&nbsp;klepal. Marné však bylo klepání, oblak prachu se&nbsp;nepozvedl, byť klepal sebevíce. Vždyť koberec byl nedávno vyklepaný.</span></p>
          <p class="chunk" data-nb-ref-number="20" data-nb-words="16" data-nb-chars="106"><span class="idea" data-nb-ref-number="20" id="idea20" data-nb-words="16" data-nb-chars="106">„Musíte víc přitlačit, pane Šustek, vždyť se&nbsp;vám z&nbsp;toho nepráší!“ peskovala ho&nbsp;nespokojená paní Beránková.</span></p>
          <p class="chunk" data-nb-ref-number="21" data-nb-words="11" data-nb-chars="61"><span class="idea" data-nb-ref-number="21" id="idea21" data-nb-words="11" data-nb-chars="61">„Nebude to&nbsp;tím, že&nbsp;ho&nbsp;minulý týden váš pan synáček vyklepal?“</span></p>
          <p class="chunk" data-nb-ref-number="22" data-nb-words="20" data-nb-chars="116"><span class="idea" data-nb-ref-number="22" id="idea22" data-nb-words="20" data-nb-chars="116">„Jen klepejte, klepejte, on&nbsp;taky mívá ty&nbsp;samé námitky. Kdybych nebyla slabá žena, sama bych ho… Ale copak to&nbsp;zmůžu?“</span></p>
          <p class="chunk" data-nb-ref-number="23" data-nb-words="13" data-nb-chars="76"><span class="idea" data-nb-ref-number="23" id="idea23" data-nb-words="13" data-nb-chars="76">Pan Šustek tedy klepal a&nbsp;klepal a&nbsp;klepal, dokud paní Beránková neřekla dost.</span></p>
        </section>
        <section>
          <p class="chunk" data-nb-ref-number="24" data-nb-words="25" data-nb-chars="177"><span class="idea" data-nb-ref-number="24" id="idea24" data-nb-words="25" data-nb-chars="177">Když je&nbsp;někdo zavřený ve&nbsp;vězení, nemůže mistrovat zvuku ve&nbsp;veřejnoprávním rozhlase. Jenže kvůli tomu se&nbsp;nepřestane vysílat. Nemůže-li mistr, musí zaskočit učedník, Palo Loveček.</span></p>
          <p class="chunk" data-nb-ref-number="25" data-nb-words="269" data-nb-chars="1696"><span class="idea" data-nb-ref-number="25" id="idea25" data-nb-words="269" data-nb-chars="1696">Palovi šlo mistrování zvuku svižně od&nbsp;ruky, i&nbsp;když byl dosud ještě v&nbsp;rozhlase pouhým učedníkem. Byl to&nbsp;inteligentní a&nbsp;ctižádostivý chlapec, absolvent elektrotechnické průmyslovky a&nbsp;nadaný zvukař. Jenomže měl ambici promluvit do&nbsp;éteru. Aspoň jednou, jedinkrát. I&nbsp;když je&nbsp;posouvání jezdců, zapínání a&nbsp;vypínání mikrofonů, ovládání veškeré zvukařské techniky nejen ve&nbsp;studiu, ale také v&nbsp;přenosovém voze a&nbsp;v&nbsp;terénu mnohem složitější a&nbsp;náročnější na&nbsp;úsudek i&nbsp;znalosti, než pouhé povídání do&nbsp;mikrofonu&nbsp;– vždyť mluvit dokáže i&nbsp;malé dítě a&nbsp;číst se&nbsp;naučí většina populace už&nbsp;v&nbsp;první třídě&nbsp;–, připadalo Palovi znamenitější předčítat něčí texty a&nbsp;vypouštět je&nbsp;do&nbsp;éteru, nežli vládnout komplikované technice. Aspoň předpověď počasí kdyby mu&nbsp;někdy nechali… Pošetilý chlapec! Zrovna teď, když zavřeli mistra zvuku Dušana Beránka do&nbsp;vězení, naskytla se&nbsp;mu&nbsp;jedinečná příležitost vyniknout jako zvukař. Pouhý učedník Palo může samostatně mistrovat zvuku! S&nbsp;takovou bude vbrzku tovaryšem zvuku a&nbsp;plat mu&nbsp;zvednou o&nbsp;slušnou sumičku. Mohlo by&nbsp;mu&nbsp;být hej, kdyby ho&nbsp;nesžírala ta&nbsp;pošetilá ambice, ke&nbsp;všemu ještě utajovaná, protože si&nbsp;s&nbsp;ní netroufl vyrukovat. Možná kdyby se&nbsp;svěřil paní režisérce Vožaté, nějaká cestička by&nbsp;se&nbsp;mohla najít, kdyby hlasatel pan Klepeta náhle ochraptěl, aspoň drobná ohláška: „Vyslechli jste <em>Tiká tiká politika</em>, hru Jiřího Adámka“; nebo: „Sparta Praha&nbsp;– Baník Ostrava tři tři.“ To&nbsp;by&nbsp;stačilo, myslí si&nbsp;Palo teď. Teď by&nbsp;mu&nbsp;to&nbsp;možná stačilo, jenže s&nbsp;jídlem roste chuť, a&nbsp;co víme o&nbsp;nitru ctižádostivého chlapce! Že&nbsp;by&nbsp;se&nbsp;spokojil jen s&nbsp;takovým štěkem? Vždyť kdyby si&nbsp;sehnal patřičné konexe ve&nbsp;vedení, mohl by&nbsp;po&nbsp;čase vyšťouchat Metoděje Klepetu z&nbsp;hlasatelny. A&nbsp;to by&nbsp;paní režisérka nepřipustila.</span></p>
          <p class="chunk" data-nb-ref-number="26" data-nb-words="341" data-nb-chars="2133"><span class="idea" data-nb-ref-number="26" id="idea26" data-nb-words="341" data-nb-chars="2133">Protože paní režisérka Mája Vožatá má&nbsp;hlasatele Klepetu ráda. Moc se&nbsp;jí&nbsp;líbí ten baculatý pán s&nbsp;kouty sahajícími do&nbsp;druhé poloviny hlavy, oblékaný ve&nbsp;vlastnoručně vyžehlených košilích s&nbsp;perleťovými knoflíčky na&nbsp;manžetách, ve&nbsp;světlých kalhotách s&nbsp;puky nadmíru nabroušenými. Ten štěk by, kdyby pan Klepeta ztratil hlas, paní režisérka do&nbsp;mikrofonu sama přečetla a&nbsp;Palo Loveček by&nbsp;zase ostrouhal kolečka. Protože paní Vožatá, než se&nbsp;stala režisérkou, byla v&nbsp;rádiu hlasatelkou. Ale to&nbsp;už&nbsp;je&nbsp;dávno, pradávno. Zamlada, ještě za&nbsp;první i&nbsp;druhé republiky a&nbsp;také za&nbsp;protektorátu byla hlasatelkou. To&nbsp;ona volala o&nbsp;pomoc bojující Praze při květnovém povstání. Až&nbsp;po&nbsp;vítězství a&nbsp;osvobození se&nbsp;stala režisérkou s&nbsp;dlouhodobým trváním, a&nbsp;trvá jako režisérka v&nbsp;rozhlase dodnes, ačkoli by&nbsp;mohla ve&nbsp;Strašnicích poklidně krmit holuby nebo si&nbsp;opatřit kočku. Šourává se&nbsp;po&nbsp;rádiu do&nbsp;studia číslo sedm s&nbsp;otvíratelnými okny, košíček přes ruku, v&nbsp;košíčku lahvinku sherry a&nbsp;broušenou sklenku pod kostkovaným ubrouskem, požádá hlasatele Klepetu, aby otevřel okno, a&nbsp;naslouchá ptactvu z&nbsp;parku, zvolna srká sherry ze&nbsp;sklenky, zálibně se&nbsp;přitom dívá na&nbsp;pana Klepetu, jak mu&nbsp;sluší manžetové knoflíčky, a&nbsp;přitom režíruje, dokud není láhev prázdná. Když jednou do&nbsp;roka dojde k&nbsp;výročí květnového povstání, dělníci z&nbsp;údržby odvezou paní režisérku&nbsp;– její židle má&nbsp;kolečka&nbsp;– chodbami a&nbsp;výtahem před budovu rozhlasu a&nbsp;jako jedinou přímou živoucí účastnici historických dějů ji&nbsp;obloží červenými, bílými a&nbsp;namodro obarvenými karafiáty a&nbsp;ověnčí voňavými šeříky. Paní režisérka na&nbsp;pokyn pana generálního ředitele promluví o&nbsp;tom, jaké to&nbsp;tenkrát bylo, aby se&nbsp;nezapomnělo, aby už&nbsp;nikdy, protože se&nbsp;rádo zapomíná, a&nbsp;zapomínat by&nbsp;se&nbsp;nemělo, aby i&nbsp;mladé generace věděly a&nbsp;nemohly se&nbsp;vymlouvat, že&nbsp;nevěděly, že&nbsp;jim to&nbsp;nikdo neřekl. Žádné poučení z&nbsp;dějin, jen samé vytáčky! Lidé pak odcházejí z&nbsp;oslavy květnového povstání obohaceni a&nbsp;poznamenáni vzpomínkou paní režisérky tak silně, že&nbsp;na&nbsp;ni&nbsp;už&nbsp;nikdy nezapomenou, protože teď už&nbsp;vědí, jaké to&nbsp;bylo, a&nbsp;aby se&nbsp;to&nbsp;už&nbsp;nikdy neopakovalo. Teď už&nbsp;se&nbsp;nemohou vymlouvat, že&nbsp;nevědí, protože jim to&nbsp;nikdo neřekl! Paní režisérka jim to&nbsp;pověděla.</span></p>
          <p class="chunk" data-nb-ref-number="27" data-nb-words="74" data-nb-chars="493"><span class="idea" data-nb-ref-number="27" id="idea27" data-nb-words="74" data-nb-chars="493">Po&nbsp;oslavě květnového povstání, a&nbsp;nejen po&nbsp;ní, každý den po&nbsp;skončení pracovní doby, přesedne paní režisérka ze&nbsp;své pracovní židle na&nbsp;kolečkách za&nbsp;volant vcelku zachovalého mercedesu, který jí&nbsp;tatínek, továrník Viktor Vožatý, ještě když byl majitelem továrny na&nbsp;výrobu rybářských prutů ve&nbsp;Žďáru nad Sázavou, daroval za&nbsp;úspěšnou maturitu na&nbsp;prestižním dívčím gymnáziu Vesna, a&nbsp;odjede domů, do&nbsp;rodné vily ve&nbsp;Strašnicích. Trasu má&nbsp;vyježděnou, takže nezabloudí, ještě nikdy, ani jednou nezabloudila.</span></p>
          <p class="chunk" data-nb-ref-number="28" data-nb-words="161" data-nb-chars="962"><span class="idea" data-nb-ref-number="28" id="idea28" data-nb-words="161" data-nb-chars="962">Pana Metoděje Klepetu, hlasatele&nbsp;– teď se&nbsp;jim říká spíkři&nbsp;–, má&nbsp;paní režisérka ráda už&nbsp;hodně dlouho, od&nbsp;okamžiku, kdy ho&nbsp;její přítelkyně a&nbsp;spolužačka z&nbsp;Vesny Ája Klepetová, rozená Burešová, přivezla zamotaného v&nbsp;peřince z&nbsp;porodnice v&nbsp;Podolí. Bylo to&nbsp;takové pěkné baculaté miminko s&nbsp;modrýma očima a&nbsp;ručkama, které se&nbsp;svíraly a&nbsp;rozevíraly, paní režisérka, tehdy ještě hlasatelka, se&nbsp;k&nbsp;němu sklonila a&nbsp;maličký pan Metoděj Klepeta, budoucí hlasatel, ji&nbsp;těma ručkama chytil za&nbsp;nos a&nbsp;chtěl si&nbsp;ho&nbsp;strčit do&nbsp;pusy. Kdo by&nbsp;se&nbsp;do&nbsp;něčeho takového nezamiloval! A&nbsp;právě proto se&nbsp;paní režisérka nevdala. Její láska k&nbsp;panu Klepetovi je&nbsp;trvalá, stále si&nbsp;na&nbsp;něj myslí. Pan Klepeta vyrostl v&nbsp;urostlého muže, odmaturoval na&nbsp;jedenáctiletce a&nbsp;stal se&nbsp;s&nbsp;pomocí protekce paní režisérky hlasatelem v&nbsp;rozhlase. Mimo službu mu&nbsp;říká Metoději, někdy také Metodějíčku, on&nbsp;jí&nbsp;mimo službu říká teto. Paní režisérka by&nbsp;byla nejraději, kdyby jí&nbsp;říkal Májo nebo Májko, jenže toho se&nbsp;nikdy nedočká.</span></p>
          <p class="chunk" data-nb-ref-number="29" data-nb-words="175" data-nb-chars="1079"><span class="idea" data-nb-ref-number="29" id="idea29" data-nb-words="175" data-nb-chars="1079">Někdy bývá láska citem jednostranným, neopětovaným. Milující strana trpí a&nbsp;nemilující straně bývá neopětovatelná láska na&nbsp;obtíž. Postupem času se&nbsp;však vytvoří nezbytný modus vivendi, obě strany si&nbsp;uvědomí, co&nbsp;je&nbsp;možné, kam ještě mohou a&nbsp;kam už&nbsp;ne, zvlášť když působí v&nbsp;jednom rádiu, když jsou pracovně závislí jeden na&nbsp;druhém. Pan Klepeta paní Vožatou nemiluje, protože ji&nbsp;prostě nemiluje a&nbsp;nemiloval by&nbsp;ji, ani kdyby měl dobrou vůli, protože láska je&nbsp;cit, který buď nastane, nebo nenastane, pro nějž se&nbsp;nerozhodujeme po&nbsp;zralé úvaze, většinou, a&nbsp;ze strany pana Klepety nic tak vznešeného nenastalo. Spíš naopak. Pan Klepeta paní režisérku bytostně nesnáší právě pro ten její vznešený cit; jenže co&nbsp;se&nbsp;dá&nbsp;dělat, musí předstírat, že&nbsp;ji&nbsp;bytostně snáší, když je&nbsp;paní režisérkou a&nbsp;on jen řadovým hlasatelem; když byla přítelkyní jeho dávno zesnulé matky. Úpěnlivě čeká na&nbsp;den, kdy paní režisérka přesedne z&nbsp;režisérské židle na&nbsp;kolečkách do&nbsp;mercedesu, odjede, zabloudí a&nbsp;už se&nbsp;nikdy nenajde. Pak se&nbsp;hlasatel Klepeta stane režisérem. Jednou k&nbsp;tomu dojde, jednou k&nbsp;tomu přece musí dojít…</span></p>
          <p class="chunk" data-nb-ref-number="30" data-nb-words="252" data-nb-chars="1575"><span class="idea" data-nb-ref-number="30" id="idea30" data-nb-words="252" data-nb-chars="1575">Ještě je&nbsp;tu&nbsp;s&nbsp;nimi v&nbsp;rádiu redaktor Osvald Ostrý. Jeho úkolem je&nbsp;shánět slova, kterými se&nbsp;plní vysílací čas. Pokud možno chytrá slova nebo alespoň vtipná či&nbsp;zábavná, aby vážení a&nbsp;milí posluchači nevypínali nebo nepřepínali svůj rozhlasový přijímač. Slova musí poshánět stůj co&nbsp;stůj, protože na&nbsp;nich stojí rozhlasové vysílání. Dojdou-li slova, je&nbsp;s&nbsp;rozhlasem konec. Slova jsou stavební kameny. Je&nbsp;tu&nbsp;sice také hudba a&nbsp;všelijaké zvuky&nbsp;– ať&nbsp;konkrétní či&nbsp;uměle vyrobené&nbsp;–, ale slova jsou mnohem, mnohem důležitější. V&nbsp;pořadu, který připravuje Osvald Ostrý, jsou zvuky a&nbsp;hudba jenom výplní. Když je&nbsp;nahromaděno tolik slov, že&nbsp;by&nbsp;posluchačova pozornost mohla ochabnout, nebo aby byl význam vysílaných slov zdůrazněn, po­užije se&nbsp;trocha hudby, zvuková tečka, pomlčka či&nbsp;vykřičník. Rozhlasový redaktor je&nbsp;osobností významnou, ruce má&nbsp;plné práce. Ne&nbsp;že&nbsp;by&nbsp;slov byl nedostatek, je&nbsp;jich všude plno, mnohde přebytek, ale vybrat z&nbsp;nich ta&nbsp;nejpotřebnější, nejvhodnější nebo alespoň nejzábavnější a&nbsp;poskládat je, aby dávala smysl, to&nbsp;není jen tak. Tuhle práci by&nbsp;Palo Loveček, nadaný a&nbsp;inteligentní učeň zvuku nesvedl, ani by&nbsp;ji&nbsp;dělat nechtěl, a&nbsp;vůbec panu redaktorovi Ostrému nezávidí, že&nbsp;do&nbsp;mikrofonu občas něco řekne, že&nbsp;ho&nbsp;pak slyší všichni posluchači a&nbsp;posluchačky, kteří mají zrovna puštěné rádio. Za&nbsp;tu&nbsp;námahu spojenou s&nbsp;lovem slov by&nbsp;si&nbsp;zasloužil říct toho do&nbsp;mikrofonu mnohem víc. Palo nechápe, proč pan Ostrý do&nbsp;rádia nepromlouvá častěji. Vždyť by&nbsp;všechna ta&nbsp;slova, která poshání, mohl odvykládat sám. Palo, kdyby mohl, mluvil by&nbsp;neustále, ani pana Klepetu by&nbsp;k&nbsp;tomu nepotřeboval.</span></p>
          <p class="chunk" data-nb-ref-number="31" data-nb-words="160" data-nb-chars="943"><span class="idea" data-nb-ref-number="31" id="idea31" data-nb-words="160" data-nb-chars="943">Pan Ostrý promlouvá do&nbsp;mikrofonu zřídka, protože mu&nbsp;není do&nbsp;skoku. Je&nbsp;unaven. Je&nbsp;k&nbsp;smrti vyčerpán životem a&nbsp;chorobou, přesto však musí opatřit dostatek slov, aby svůj pořad naplnil. Nejraději by&nbsp;tím praštil a&nbsp;šel si&nbsp;lehnout, jenže čím by&nbsp;se&nbsp;živil? Co&nbsp;by&nbsp;dělal?&nbsp;– Sedával by&nbsp;v&nbsp;ušatém křesle a&nbsp;usínal nad pěknou knížkou pořízenou za&nbsp;levný peníz v&nbsp;antikvariátu nebo vypůjčenou v&nbsp;městské knihovně. To&nbsp;by&nbsp;dělal. Nebo by&nbsp;v&nbsp;ušatém křesle usínal při zábavném pořadu v&nbsp;televizi. Ale nejraději by&nbsp;usínal v&nbsp;ušatém křesle při poslechu rozhlasového pořadu mluveného slova <em>Ze všech koutů</em>, který by&nbsp;po&nbsp;něm zdědil někdo jiný. Nebo by&nbsp;usínal v&nbsp;parku na&nbsp;lavičce. Probudil by&nbsp;se&nbsp;chladem a&nbsp;odešel domů schrupnout si&nbsp;na&nbsp;gauči pod károvanou deku. Protože Osvald Ostrý trpí spavou nemocí, narkolepsií. Dokáže usnout uprostřed právě vyslovovaného slova, aniž by&nbsp;to&nbsp;zamýšlel. Přihodí se&nbsp;to&nbsp;samo od&nbsp;sebe. Vyřešila by&nbsp;to&nbsp;penze, jenže do&nbsp;penze má&nbsp;ještě daleko, předaleko.</span></p>
          <p class="chunk" data-nb-ref-number="32" data-nb-words="103" data-nb-chars="658"><span class="idea" data-nb-ref-number="32" id="idea32" data-nb-words="103" data-nb-chars="658">Je&nbsp;tu&nbsp;ještě jeden problém, snad závažnější než spavá nemoc: mrazivá příšera&nbsp;– digitalizace! Vyjádření skutečnosti čísly. Nepochopitelné! Při práci se&nbsp;slovy je&nbsp;třeba slovy všelijak manipulovat, aby se&nbsp;k&nbsp;sobě hodila, aby pěkně plynula. Špatná slova nebo mlčení je&nbsp;zapotřebí vystřihnout a&nbsp;zahodit. Mlčení je&nbsp;to&nbsp;nejhorší, co&nbsp;se&nbsp;může v&nbsp;rozhlasovém vysílání přihodit. Když rádio mlčí, ačkoli je&nbsp;puštěné, když ani hudba nehraje, žádné zvuky nejsou vyluzovány, posluchače to&nbsp;znepokojí. Co&nbsp;je? Co&nbsp;se&nbsp;děje? Stalo se&nbsp;něco? Konec světa? Válka? Povstání? Revoluce?&nbsp;– Mlčení v&nbsp;rádiu je&nbsp;děs. Mlčení je&nbsp;konec rozhlasu. Mlčení je&nbsp;třeba vystřihnout a&nbsp;co nejdůkladněji zahodit.</span></p>
          <p class="chunk" data-nb-ref-number="33" data-nb-words="90" data-nb-chars="564"><span class="idea" data-nb-ref-number="33" id="idea33" data-nb-words="90" data-nb-chars="564">Osvald Ostrý rád usínal nad střihačkou se&nbsp;sluchátky na&nbsp;uších. Přestože pospával, vnímal tok mluvené řeči z&nbsp;magnetofonového pásku, uklidňující proudění zvuku. Jakmile došlo k&nbsp;zámlce nebo kiksu, pan Ostrý se&nbsp;probudil, vrátil pásek se&nbsp;záznamem zpátky na&nbsp;patřičné místo a&nbsp;cvak, ušmikl mlčení, ucvakl kiks a&nbsp;vyhodil to&nbsp;do&nbsp;koše nebo jen tak na&nbsp;podlahu pod sebe, pásek slepil bílým lepicím proužkem a&nbsp;pokračoval ve&nbsp;snění nad slovy do&nbsp;příštího kiksu nebo mlčení. A&nbsp;nikdy se&nbsp;přitom nestřihl do&nbsp;prstu, protože nůžky na&nbsp;střihačce jsou proti nežádoucímu střihnutí zabezpečeny.</span></p>
          <p class="chunk" data-nb-ref-number="34" data-nb-words="163" data-nb-chars="1077"><span class="idea" data-nb-ref-number="34" id="idea34" data-nb-words="163" data-nb-chars="1077">Jednoho dne se&nbsp;stalo, co&nbsp;se&nbsp;stát muselo: Pan generální ředitel vyslal všechny redaktory na&nbsp;digitální školení, protože hodlal v&nbsp;nejbližších dnech zavést digitalizaci v&nbsp;celém rozhlase. Když týdenní školení skončilo a&nbsp;pan redaktor Ostrý byl probuzen, zjistil, že&nbsp;o&nbsp;digitalizaci neví zhola nic. Na&nbsp;stole měl obrazovku, klávesnici vzdáleně podobnou klávesnici psacího stroje a&nbsp;oblý předmět s&nbsp;dlouhým tenkým ocáskem&nbsp;– myš; pod stolem počítač v&nbsp;plechové bedně. Střihačka jeho milovaná, důvěrně známá, oblíbená, byla pryč. Pryč znamená, že&nbsp;se&nbsp;ocitla v&nbsp;nenávratnu jakéhosi sběrného dvora. Místo pásků naplněných slovy téměř hmatatelnými tu&nbsp;byla slova neuchopitelná, digitálně zaznamenaná uvnitř počítače. Virtuální slova, která lze dokonce vidět, ale je&nbsp;třeba vědět, jak je&nbsp;vyvolat v&nbsp;podobě křivek na&nbsp;obrazovku a&nbsp;jak eliminovat slova nepatřičná a&nbsp;viditelné mlčení. Redaktor Ostrý se&nbsp;rozhodl, že&nbsp;začne pít krabicové víno, stane se&nbsp;sběračem kovů a&nbsp;příbytek&nbsp;– až&nbsp;ho&nbsp;pan domácí vyhodí na&nbsp;dlažbu pro neplacení nájmu&nbsp;– si&nbsp;najde pod Hlávkovým mostem ve&nbsp;společnosti spořádaných bezpřístřešníků.</span></p>
          <p class="chunk" data-nb-ref-number="35" data-nb-words="147" data-nb-chars="900"><span class="idea" data-nb-ref-number="35" id="idea35" data-nb-words="147" data-nb-chars="900">Na&nbsp;pomoc přispěchal Dušan Beránek, znamenitý mistr zvuku. Jemu digitální skutečnost virtuálního světa nečinila potíže; dokázal ji&nbsp;vyloudit ze&nbsp;sítě a&nbsp;vpravit do&nbsp;obrazovky na&nbsp;redaktorově stole, vyvolat ji&nbsp;a&nbsp;pak zkrotit. Dokázal slova natáčet, aniž by&nbsp;se&nbsp;cokoli viditelně otáčelo, a&nbsp;také stříhat, aniž by&nbsp;bylo zapotřebí nůžek, aniž by&nbsp;se&nbsp;mu&nbsp;pod stolem hromadila hromada vystřižených pásků. Pouhou myší to&nbsp;dokázal! Byl to&nbsp;digitální kouzelník. Když měl Dušánek ve&nbsp;studiu pauzu, přispěchal do&nbsp;redakce a&nbsp;stříhal, co&nbsp;mu&nbsp;pan redaktor Ostrý řekl, že&nbsp;má&nbsp;vystřihnout. A&nbsp;pokud pan redaktor usnul, což se&nbsp;stávalo každou chvilku, Dušánek ho&nbsp;probudil a&nbsp;stříhalo se&nbsp;dál. Jenže co&nbsp;teď, když Dušánek nemůže do&nbsp;práce? Dalo by&nbsp;se&nbsp;to&nbsp;sice vyřešit Lovečkem, ten bystrý chlapec uměl všechno, v&nbsp;digitálním světě se&nbsp;vyznal dokonce lépe než mistr Beránek, jenže k&nbsp;tomuto řešení by&nbsp;se&nbsp;redaktor Ostrý odhodlal jen v&nbsp;krajní nouzi.</span></p>
          <p class="chunk" data-nb-ref-number="36" data-nb-words="83" data-nb-chars="542"><span class="idea" data-nb-ref-number="36" id="idea36" data-nb-words="83" data-nb-chars="542">Každý si&nbsp;neseme svůj ranec starostí, zášti, smůly a&nbsp;také snů a&nbsp;nesplněných přání. Ani pracovníci rozhlasu, jejichž jména, hlasy, slova a&nbsp;činy poletují éterem a&nbsp;přistávají v&nbsp;uších posluchačů, nejsou vyabstrahovanými pojmy. Jsou to&nbsp;lidé s&nbsp;každodenními radostmi, starostmi, láskami i&nbsp;nevraživostmi, po&nbsp;nichž jejich váženým posluchačům vůbec nic není. Ale nás, kteří sledujeme tento příběh, nemohou nechat lhostejnými, vždyť jsou jeho aktéry. Člověk je&nbsp;bytost složitá, veskrze nespokojená s&nbsp;tím, co&nbsp;má, toužící po&nbsp;tom, co&nbsp;nemá, co&nbsp;má&nbsp;její bližní.</span></p>
          <p class="chunk" data-nb-ref-number="37" data-nb-words="48" data-nb-chars="318"><span class="idea" data-nb-ref-number="37" id="idea37" data-nb-words="48" data-nb-chars="318">Paní režisérka Mája Vožatá by&nbsp;byla tuze ráda mnohem, mnohem mladší. Vždyť její láska k&nbsp;Metoději Klepetovi nebyla ani trošku láskou mateřskou nebo láskou zcela nezištnou. V&nbsp;její lásce byla také touha, nenaplněná touha po&nbsp;chlapovi, tělesná žádostivost, ano, chtíč, který nedošel naplnění. Snad kdyby nebyla tak stařičká…</span></p>
          <p class="chunk" data-nb-ref-number="38" data-nb-words="79" data-nb-chars="502"><span class="idea" data-nb-ref-number="38" id="idea38" data-nb-words="79" data-nb-chars="502">Metoděj Klepeta chtěl být režisérem kvůli zvýšení společenské prestiže, aby si&nbsp;mohl nechat vytisknout vizitky s&nbsp;kýženými slovy: rozhlasový režisér. Tolik let už&nbsp;si&nbsp;odkroutil v&nbsp;hlasatelně za&nbsp;mikrofonem, už&nbsp;by&nbsp;si&nbsp;zasloužil režisérskou židli. Až&nbsp;paní Vožatá odejde na&nbsp;dávno zasloužený odpočinek, je&nbsp;řada na&nbsp;něm. Usedne na&nbsp;čerstvě opuštěnou židli a&nbsp;bude režírovat a&nbsp;režírovat, jak dosud nikdo nerežíroval. Jenže ta&nbsp;baba se&nbsp;do&nbsp;penze nechystá a&nbsp;její revoluční zásluhy ji&nbsp;činí neprůstřelnou. Aby ji&nbsp;čert vzal!</span></p>
          <p class="chunk" data-nb-ref-number="39" data-nb-words="49" data-nb-chars="318"><span class="idea" data-nb-ref-number="39" id="idea39" data-nb-words="49" data-nb-chars="318">Zatímco mladý, čiperný a&nbsp;inteligentní Palo Loveček by&nbsp;byl tuze rád hlasatelem, kdežto pan redaktor Ostrý by&nbsp;byl tuze rád důchodcem, protože domnělá, zdánlivá, digitální skutečnost ho&nbsp;přesahovala a&nbsp;slova proměněná v&nbsp;číselné údaje a&nbsp;strmé křivky ho&nbsp;dokázala zcela ochromit. Jako důchodce by&nbsp;se&nbsp;konečně do&nbsp;sytosti vyspal.</span></p>
          <p class="chunk" data-nb-ref-number="40" data-nb-words="27" data-nb-chars="164"><span class="idea" data-nb-ref-number="40" id="idea40" data-nb-words="27" data-nb-chars="164">A&nbsp;Dušan Beránek by&nbsp;byl nejraději s&nbsp;nimi v&nbsp;rádiu. Protože Dušánek byl velice spokojeným mistrem zvuku a&nbsp;netoužil po&nbsp;ničem jiném nežli po&nbsp;svém rozhlasovém zvukařství.</span></p>
        </section>
        <section>
          <p class="chunk" data-nb-ref-number="41" data-nb-words="132" data-nb-chars="753"><span class="idea" data-nb-ref-number="41" id="idea41" data-nb-words="132" data-nb-chars="753">Lid seděl v&nbsp;Lidovém domě a&nbsp;pil pivo Bernard z&nbsp;Humpolce, protože žádné jiné pivo v&nbsp;Lidovém domě nečepovali. Pivo Bernard Lidu chutnalo. Lidu pivo chutná. Některý si&nbsp;k&nbsp;tomu dal vodku, někdo rum, jiný becherovku nebo jinou kořalku, anebo nic. Lid je&nbsp;rozmanitý, někdo rád holky, jiný vdolky, další volky nevolky vypije, co&nbsp;mu&nbsp;nalijí, a&nbsp;je mu&nbsp;docela jedno, co&nbsp;mu&nbsp;nalili. Když není výběr, není možnost volby. Když není možnost volby, Lid bere, co&nbsp;je. Kdyby v&nbsp;Lidovém domě čepovali sto jedenáct druhů piva, nastal by&nbsp;zmatek, Lid by&nbsp;upadl do&nbsp;bezradnosti a&nbsp;nevěděl by&nbsp;co&nbsp;by. Proto je&nbsp;dobře, že&nbsp;se&nbsp;hospodský Bernardýn rozhodl pro jeden druh piva, pro ten, který chutná jemu, Bernardýnovi, a&nbsp;také všemu Lidu v&nbsp;Lidovém domě. Komu nechutná, ať&nbsp;chodí do&nbsp;jiné hospody.</span></p>
          <p class="chunk" data-nb-ref-number="42" data-nb-words="82" data-nb-chars="488"><span class="idea" data-nb-ref-number="42" id="idea42" data-nb-words="82" data-nb-chars="488">Pan Šustek, jakmile vyklepal koberec z&nbsp;obýváku a&nbsp;rozprostřel ho&nbsp;v&nbsp;obýváku, pozval paní Beránkovou do&nbsp;Lidového domu na&nbsp;pivo, aby ji&nbsp;seznámil s&nbsp;tribunem Lidu Petrem Semlelou a&nbsp;mohl se&nbsp;konečně napít lichého piva a&nbsp;malé kořaličky. Při té&nbsp;příležitosti podá zprávu o&nbsp;tom, jak je&nbsp;daleko s&nbsp;pověřením, kterým byl pověřen ve&nbsp;Věci Lidu, a&nbsp;jakou roli tu&nbsp;hraje paní Beránková, zprostředkovaně znalá poměrů ve&nbsp;veřejnoprávním rozhlase. Vždyť je&nbsp;matkou mistra zvuku a&nbsp;s&nbsp;panem Šustkem bydlí v&nbsp;jednom domě.</span></p>
          <p class="chunk" data-nb-ref-number="43" data-nb-words="130" data-nb-chars="905"><span class="idea" data-nb-ref-number="43" id="idea43" data-nb-words="130" data-nb-chars="905">Tribun zasedal v&nbsp;extrovně obklopen svými nejbližšími, k&nbsp;nimž patřil také Šustek. Suita nejbližších je&nbsp;nezbytná k&nbsp;podtržení důležitosti osobnosti, kterou obklopuje, a&nbsp;je také její nepostradatelnou dekorací. Reprezentativní doprovod je&nbsp;atributem významnosti a&nbsp;tribun Lidu není žádný kašpárek urvaný z&nbsp;loutkového divadýlka a&nbsp;netahá za&nbsp;sebou zpřetrhané tkaničky. Mezi Semlelovými nejbližšími jsou pořádně udělaní chlapíci s&nbsp;vykasanými rukávy, aby&nbsp;– až&nbsp;k&nbsp;něčemu dojde&nbsp;– se&nbsp;nemuseli zdržovat jejich kasáním. Paní Beránková byla potěšena, že&nbsp;může sedět s&nbsp;tribunem Semlelou, celostátně známou celebritou, u&nbsp;jednoho stolu. Ano, Petr Semlela patří k&nbsp;hloučku populárních lidí, kterým se&nbsp;ve&nbsp;sdělovacích prostředcích říká celebrity, familiárně vipáci, Lid je&nbsp;však nazývá mediálními kokoty. Až&nbsp;napíše Dušánkovi do&nbsp;vězení, s&nbsp;kým seděla u&nbsp;jednoho stolu v&nbsp;extrovně Lidového domu! Všichni spoluvězni jistě zblednou závistí.</span></p>
          <p class="chunk" data-nb-ref-number="44" data-nb-words="29" data-nb-chars="177"><span class="idea" data-nb-ref-number="44" id="idea44" data-nb-words="29" data-nb-chars="177">„Tak copak si&nbsp;dáte, milostivá paní?“ zeptal se&nbsp;tribun poté, co&nbsp;jí&nbsp;vlhkými ústy políbil hřbet ruky. Jako by&nbsp;ani nebyl tribunem Lidu, nýbrž tribunem šlechty v&nbsp;předminulém století.</span></p>
          <p class="chunk" data-nb-ref-number="45" data-nb-words="9" data-nb-chars="54"><span class="idea" data-nb-ref-number="45" id="idea45" data-nb-words="9" data-nb-chars="54">„Když já&nbsp;nevím,“ zarděla se&nbsp;paní Beránková, „když já…“</span></p>
          <p class="chunk" data-nb-ref-number="46" data-nb-words="7" data-nb-chars="44"><span class="idea" data-nb-ref-number="46" id="idea46" data-nb-words="7" data-nb-chars="44">„A&nbsp;co takhle becherovku… Nebo snad griotku?“</span></p>
          <p class="chunk" data-nb-ref-number="47" data-nb-words="20" data-nb-chars="134"><span class="idea" data-nb-ref-number="47" id="idea47" data-nb-words="20" data-nb-chars="134">„Třeba…“ připustila paní Beránková a&nbsp;podívala se&nbsp;s&nbsp;předstíranou výčitkou na&nbsp;pana Šustka, který ji&nbsp;do&nbsp;téhle sladké bezradnosti zavlekl.</span></p>
          <p class="chunk" data-nb-ref-number="48" data-nb-words="22" data-nb-chars="150"><span class="idea" data-nb-ref-number="48" id="idea48" data-nb-words="22" data-nb-chars="150">„Bechera, griotku a&nbsp;lichý pivo pro Šustka,“ objednal tribun hovorovým jazykem, aby mu&nbsp;hospodský porozuměl. Bernardýn zavrtěl ocasem a&nbsp;odběhl k&nbsp;výčepu.</span></p>
          <p class="chunk" data-nb-ref-number="49" data-nb-words="75" data-nb-chars="489"><span class="idea" data-nb-ref-number="49" id="idea49" data-nb-words="75" data-nb-chars="489">Je&nbsp;zcela nepochopitelné, že&nbsp;Petr Semlela, který se&nbsp;s&nbsp;šarmem a&nbsp;lehkostí promenáduje po&nbsp;stránkách bulvárních tiskovin a&nbsp;po obrazovkách rozmanitých televizí, musí krkolomně hledat cestičku do&nbsp;obyčejného veřejnoprávního rozhlasu. Když se&nbsp;mu&nbsp;ve&nbsp;Stromovce zaběhl pes, týden toho byly plné noviny, plné obrazovky; všechny sdělovací prostředky se&nbsp;o&nbsp;tom zmiňovaly, jen v&nbsp;rozhlase ani slovo. Nic. Jako by&nbsp;tribun Lidu neměl psa, který se&nbsp;mu&nbsp;zaběhl ve&nbsp;Stromovce, jako by&nbsp;tribun Lidu vůbec neexistoval!</span></p>
          <p class="chunk" data-nb-ref-number="50" data-nb-words="214" data-nb-chars="1325"><span class="idea" data-nb-ref-number="50" id="idea50" data-nb-words="214" data-nb-chars="1325">Příčina tkví v&nbsp;minulosti, v&nbsp;dětské příhodě Petříka Semlely a&nbsp;Osvaldka Ostrého. Kdyby pan redaktor nebyl malicherný, kdyby nad dětskou pošetilostí mávl rukou, mohl se&nbsp;s&nbsp;tribunem do&nbsp;dneška přátelit. Jenže kvůli úplné pitomosti se&nbsp;s&nbsp;ním do&nbsp;dneška nepřátelí. Zasekl se&nbsp;a&nbsp;hýčká si&nbsp;svou averzi takovou dobu! Vykopal mezi Semlelou a&nbsp;rozhlasem nepřekonatelný příkop. Dokud bude Ostrý v&nbsp;rádiu, může Semlela na&nbsp;rozhlasový mikrofon zapomenout. Událo se&nbsp;to&nbsp;v&nbsp;dětství na&nbsp;pionýrském táboře v&nbsp;Zálužném nad Moravicí. Oba hoši tam spolu pobývali tři týdny v&nbsp;jednom stanu s&nbsp;dřevěnou podsadou, sbírali houby, lovili bobříky a&nbsp;koupali se&nbsp;v&nbsp;řece. Jednoho dne šprýmař Semlela strčil z&nbsp;rozvernosti nemotorovi Ostrému do&nbsp;boty přejetou žábu. Pionýr Ostrý to&nbsp;neunesl a&nbsp;propadl hysterickému záchvatu. Ostatní pionýři se&nbsp;mu&nbsp;smáli, jako by&nbsp;šlo o&nbsp;povedenou taškařici. Brečel tři dny, dokud si&nbsp;pro něj maminka s&nbsp;tatínkem nepřijeli spartakem a&nbsp;neodvezli ho&nbsp;k&nbsp;nerudné babičce do&nbsp;Podbaby. Čas, který zhojí všechny rány, tuto ránu nezhojil. Semlela si&nbsp;v&nbsp;rádiu neškrtne a&nbsp;neškrtne. Budou tam vysílat, kolik napadalo sněhu v&nbsp;Jizerských horách, že&nbsp;zacvrkal cvrček na&nbsp;Vysočině, kam na&nbsp;dovolenou, ale že&nbsp;tribun Lidu promluvil na&nbsp;sjezdu odborových svazů v&nbsp;Karviné a&nbsp;co jim tam řekl, pan redaktor Ostrý posluchačům zamlčí. Kvůli mrtvé žábě v&nbsp;botě před čtvrt stoletím!</span></p>
          <p class="chunk" data-nb-ref-number="51" data-nb-words="25" data-nb-chars="151"><span class="idea" data-nb-ref-number="51" id="idea51" data-nb-words="25" data-nb-chars="151">„Paní Beránková, vy&nbsp;mi&nbsp;tu&nbsp;cestičku do&nbsp;rádia musíte umést stůj co&nbsp;stůj,“ řekl Semlela naléhavým hlasem. „Je to&nbsp;nesmírně důležité, pro Věc Lidu zásadní!“</span></p>
          <p class="chunk" data-nb-ref-number="52" data-nb-words="11" data-nb-chars="54"><span class="idea" data-nb-ref-number="52" id="idea52" data-nb-words="11" data-nb-chars="54">„Ano, pane tribune Lidu, pro vás a&nbsp;pro Lid to&nbsp;udělám.“</span></p>
          <p class="chunk" data-nb-ref-number="53" data-nb-words="16" data-nb-chars="106"><span class="idea" data-nb-ref-number="53" id="idea53" data-nb-words="16" data-nb-chars="106">Paní Beránková odcházela z&nbsp;Lidového domu ve&nbsp;stavu natolik povzneseném, že&nbsp;ji&nbsp;musel opilec Šustek podpírat.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./revoluce_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>